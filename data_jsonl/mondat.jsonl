{"mondat_id":0,"raw_text":"DR. SCHIFFER ANDRÁS (LMP): Köszönöm a szót, elnök úr.","text_id":2014010001}
{"mondat_id":1,"raw_text":"Tisztelt Országgyűlés!","text_id":2014010001}
{"mondat_id":2,"raw_text":"Szombaton, negyedszázad után először kormányprogram nélkül választott miniszterelnököt az Országgyűlés.","text_id":2014010001}
{"mondat_id":3,"raw_text":"Önök annyit mondtak, hogy folytatják.","text_id":2014010001}
{"mondat_id":4,"raw_text":"Mit folytatnak?","text_id":2014010001}
{"mondat_id":5,"raw_text":"Az elmúlt négy évben Magyarországon a GDP 2,1 százalékkal emelkedett, miközben az európai uniós átlag 4,4 százalék, a román 5,3, a szlovák 9 fölött, a lengyel 12 százalék ugyanebben az időszakban, a bolgár majdnem 4 százalék.","text_id":2014010001}
{"mondat_id":6,"raw_text":"Ha önök így folytatják, 2020-ra Magyarország Európa szegényháza lesz.","text_id":2014010001}
{"mondat_id":7,"raw_text":"Mit folytatnak?","text_id":2014010001}
{"mondat_id":8,"raw_text":"Az államadósság éppúgy 80 százalék körül van, mint amikor önök átvették a kormányrudat, közben lenyúltak 3000 milliárdot a magán-nyugdíjpénztári megtakarításokból, tehát ennyi adósságot halmoztak fel a következő generációk felé.","text_id":2014010001}
{"mondat_id":9,"raw_text":"A paksi hitelszerződés újabb 3000 milliárdos plusz adósságteher, tehát így összességében az fenyeget, hogy valójában az államadósság a GDP 100 százaléka fölé tud ugrani, ezért követeljük többek között a paksi szerződés azonnali felmondását.","text_id":2014010001}
{"mondat_id":10,"raw_text":"Mit folytatnak?","text_id":2014010001}
{"mondat_id":11,"raw_text":"El sem kezdték a jövedelemszivattyúknak az elzárását, hiszen az offshore-biznisz ma is virágzik Magyarországon, a láncolatos áfacsalások kivizsgálását megakadályozták, ellenben kötik a stratégiai partnerségi megállapodásokat nagy multicégekkel, amelyek a transzferárakon keresztül hatalmas jövedelmeket szivattyúznak ki, és május 1-jétől szabad a gazda a termőföld-spekuláció előtt.","text_id":2014010001}
{"mondat_id":12,"raw_text":"Mit folytatnak?","text_id":2014010001}
{"mondat_id":13,"raw_text":"Hiszen 2010 óta nincs több megélhetést adó munkahely, viszont egyre több a dolgozó szegény Magyarországon.","text_id":2014010001}
{"mondat_id":14,"raw_text":"Az a helyzet, hogy a minimálbért hiába emelték 38 százalékkal, a nettó béremelkedés 10 százalék volt az elmúlt négy évben.","text_id":2014010001}
{"mondat_id":15,"raw_text":"Az adóék emelkedett meg, az OECD-tagországokon belül a negyedik legmagasabb Magyarországon.","text_id":2014010001}
{"mondat_id":16,"raw_text":"Ma a magyar emberek kevesebb pénzért többet dolgoznak, hiszen az új munka törvénykönyve azt is lehetővé tette, hogy a túlórapénznek, a pótlékoknak reszeljenek, nő a munkaidő, csökken a szabadság.","text_id":2014010001}
{"mondat_id":17,"raw_text":"Tisztelt Országgyűlés!","text_id":2014010001}
{"mondat_id":18,"raw_text":"2009-ről 2012-re a felső jövedelmi tizednek a jövedelme majdnem 18 százalékkal nőtt, miközben az alsó tizednek már 2007 óta folyamatosan romlanak a jövedelmi viszonyai, az elmúlt négy évben 6 százalékkal csökkent.","text_id":2014010001}
{"mondat_id":19,"raw_text":"Tíz évvel ezelőtt a jövedelemkülönbség hétszeres volt Magyarországon, az elmúlt négy évben kilencszeresére nőtt.","text_id":2014010001}
{"mondat_id":20,"raw_text":"Magyarországon a szegénység, a nélkülözésben élők aránya a legnagyobb az Európai Unión belül, 26 százalékos, Görögország a második 20 százalékkal.","text_id":2014010001}
{"mondat_id":21,"raw_text":"Az Unión belül 4 százalékkal nőtt a szegénység, Magyarországon 14 százalékkal.","text_id":2014010001}
{"mondat_id":22,"raw_text":"Aligha gondolhatjuk azt, hogy az a jövedelmi helyzet alapvetően változni fog, hogy a keresőknek a kétharmada Magyarországon a 225 ezer forintos átlagkereset alatt keres, hiszen amíg a nemzetgazdaság nem termel hozzáadott értéket, a magyar bérek a nyomában sem lesznek az európai béreknek.","text_id":2014010001}
{"mondat_id":23,"raw_text":"De hogyan is lenne változás akkor, amikor az oktatásnak a GDP-arányos hányada folyamatosan zuhan?","text_id":2014010001}
{"mondat_id":24,"raw_text":"2003-ban majdnem 6 százalék volt, 2011-ben 4,3 százalék.","text_id":2014010001}
{"mondat_id":25,"raw_text":"A felsőoktatásból éves szinten hosszú évek óta 60-70 milliárdot vonnak ki, 1,5 százalék alatt van a felsőoktatásnak a GDP-arányos részaránya.","text_id":2014010001}
{"mondat_id":26,"raw_text":"Magyarország az elmúlt négy évben a 300 ezer közmunkás országa lett, a közmunkából élők közül 2013-ban összesen 17 ezren, alig 6 százalék az, aki el tudott helyezkedni az elsődleges munkaerőpiacon.","text_id":2014010001}
{"mondat_id":27,"raw_text":"Magyarország a 28 uniós tagállam között 24. a foglalkoztatás tekintetében, és a fiatalok között még riasztóbb a tendencia: ma már 12 százaléka a fiataloknak korai iskolaelhagyó, holott a célkitűzés az Európai Unión belül 2020-ra 10 százalék lenne.","text_id":2014010001}
{"mondat_id":28,"raw_text":"Nőtt a birtokkoncentráció az elmúlt négy évben, az agrártámogatások nagy részét a felső 10 százalék nyeli le.","text_id":2014010001}
{"mondat_id":29,"raw_text":"Azt látjuk, hogy miközben nő az elvándorlás, hiszen néhány év alatt 2,5-szeresére növekedett azoknak a fiataloknak az aránya, akik el akarják hagyni ezt az országot, lassan a munkaügyi statisztikákat az tudja kozmetikázni, hogy hányan dolgoznak Londonban.","text_id":2014010001}
{"mondat_id":30,"raw_text":"Ha önök ezt folytatják, a magyar társadalom egy közmunkaalapú társadalom lesz, Magyarország pedig egy unokák nélküli összeszerelő ország marad.","text_id":2014010001}
{"mondat_id":31,"raw_text":"Köszönöm szépen.","text_id":2014010001}
{"mondat_id":32,"raw_text":"(Taps az LMP és a független képviselők soraiban.","text_id":2014010001}
{"mondat_id":33,"raw_text":")","text_id":2014010001}
{"mondat_id":34,"raw_text":"HARRACH PÉTER (KDNP): Tisztelt Elnök Úr!","text_id":2014010002}
{"mondat_id":35,"raw_text":"Tisztelt Képviselőtársaim!","text_id":2014010002}
{"mondat_id":36,"raw_text":"Így a parlamenti ciklus elején tisztelettel köszöntöm önöket, az újakat is és a régieket is.","text_id":2014010002}
{"mondat_id":37,"raw_text":"Ha végignézek itt az üléstermen, akkor egyszerre látom a változásnak és az állandóságnak a jeleit.","text_id":2014010002}
{"mondat_id":38,"raw_text":"Változott maga a beosztás, változott a frakciók létszáma, hiszen felére csökkent a képviselők száma, de úgy tűnik, hogy a frakciók aránya és az arcok kevésbé változtak, tehát egyszerre van az állandóság és a változás jelen.","text_id":2014010002}
{"mondat_id":39,"raw_text":"És ha a jelenségeket nézzük, akkor egy picit eltávolodva ettől még egy jelenségre felhívnám a figyelmüket: mindnyájan tapasztaltuk, amikor a szavazás napja eljött, hogy felszaporodtak a politikai pártok.","text_id":2014010002}
{"mondat_id":40,"raw_text":"Van, aki azt mondja, hogy ez a demokrácia érvényesülése, mások azt mondják - elnézést a kifejezésért -, hogy a szélhámosoknak és az idiótáknak ad lehetőséget.","text_id":2014010002}
{"mondat_id":41,"raw_text":"Én úgy gondolom, hogy mindenképpen át kell tekintenünk az indulás feltételeit, de talán menjünk egy picit mélyebbre, és a politikai kultúráról ejtsünk néhány szót.","text_id":2014010002}
{"mondat_id":42,"raw_text":"Úgy gondolom, hogy egy pozitív és egy negatív jelenségre mindenképpen fel kell hívni a figyelmet.","text_id":2014010002}
{"mondat_id":43,"raw_text":"A közéletben kivirágzott a gyűlölet kultúrája.","text_id":2014010002}
{"mondat_id":44,"raw_text":"Vannak, akik a téren köpködnek, vannak, akik az interneten, és mások a politika színpadán.","text_id":2014010002}
{"mondat_id":45,"raw_text":"Az okok persze különbözőek.","text_id":2014010002}
{"mondat_id":46,"raw_text":"Nyilván egyeseknél a személyiség belső problémájáról van szó - vagy ilyennek születtek, vagy ilyenné lettek -, mások talán fizetett bértollnokok és a személyes lejáratás a feladatuk, és ismét mások frusztráltak valami miatt, akár a választás eredményei, akár a kampány idején egymásnak okozott kellemetlenségek miatt, és tudjuk, hogy a frusztráció mindig agressziót szül. De egy ország számára van olyan jelensége a politikai kultúrának, ami nélkülözhetetlen, és ez a kormányzat határozott, de nyugodt magatartása.","text_id":2014010002}
{"mondat_id":47,"raw_text":"Biztos irányt kell mutatnia az országnak és lakosainak.","text_id":2014010002}
{"mondat_id":48,"raw_text":"Ez a határozottság a stabil kormányzati többségből kell hogy fakadjon, és úgy érzem, hogy ebben a ciklusban is erre minden lehetőség megvan.","text_id":2014010002}
{"mondat_id":49,"raw_text":"A kultúra mellett néhány gondolatot megérdemel ennek a ciklusnak a célkitűzése is: ha egy mondatban kell összefoglalni, nyilván azt mondjuk, hogy a gazdaság erősítése és a társadalom rendezetté tétele, az igazságosságnak, illetve a társadalmi normáknak az érvényesítése.","text_id":2014010002}
{"mondat_id":50,"raw_text":"Engedjenek meg itt egy megjegyzést, ami egy aktuális kérdésre vonatkozik.","text_id":2014010002}
{"mondat_id":51,"raw_text":"Azt hiszem, olyan világban élünk, ahol különösen fontos a normáknak, a hagyományos értékeknek, az egymás iránti tiszteletnek a megjelenítése.","text_id":2014010002}
{"mondat_id":52,"raw_text":"Ebben a világban furcsa jelenségek vannak.","text_id":2014010002}
{"mondat_id":53,"raw_text":"Amikor egy férfi azt mondja magáról, hogy egy nő, és történetesen még szakálla is van, akkor lehet, hogy jópofaságnak gondoljuk ezt, és addig talán nincs is baj.","text_id":2014010002}
{"mondat_id":54,"raw_text":"A baj akkor kezdődik, ha pozitív diszkrimináció részese lesz ez a szakállas nő.","text_id":2014010002}
{"mondat_id":55,"raw_text":"(13.20)","text_id":2014010002}
{"mondat_id":56,"raw_text":"A célok között talán néhány konkrétat is érdemes említeni.","text_id":2014010002}
{"mondat_id":57,"raw_text":"Úgy gondolom, hogy a gyermeknevelés biztonságát mindenképpen növelni, erősíteni kell, és ez részben az otthonteremtés, részben pedig a munka és a család összeegyeztetésének a kérdése.","text_id":2014010002}
{"mondat_id":58,"raw_text":"A rászorulók védelme szintén egy olyan kérdés, amiben lépnünk kell.","text_id":2014010002}
{"mondat_id":59,"raw_text":"Nyilván itt a devizahitelesek is szóba kerülnek; de az általunk már kezdeményezett és reményeink szerint rövidesen megvalósuló családi csődvédelem megint egy olyan kérdés, ami reményeink szerint még ebben az évben megvalósul.","text_id":2014010002}
{"mondat_id":60,"raw_text":"Már azért is népszerű ez a kezdeményezés, mert ahogy észrevettem, más politikai pártok is rárepültek erre a gondolatra.","text_id":2014010002}
{"mondat_id":61,"raw_text":"Köszönöm a figyelmüket.","text_id":2014010002}
{"mondat_id":62,"raw_text":"(Taps a kormánypártok soraiban.","text_id":2014010002}
{"mondat_id":63,"raw_text":")","text_id":2014010002}
{"mondat_id":64,"raw_text":"TÓBIÁS JÓZSEF (MSZP): Elnök Úr!","text_id":2014010003}
{"mondat_id":65,"raw_text":"Tisztelt Ház! Tisztelt Képviselőtársaim!","text_id":2014010003}
{"mondat_id":66,"raw_text":"Ötödik éve ígéri a Fidesz és a KDNP, hogy megalkotja a családi csődvédelem szabályait.","text_id":2014010003}
{"mondat_id":67,"raw_text":"Önök öt éve arról beszélnek, amiről az imént éppen Harrach Péter frakcióvezető úr beszélt.","text_id":2014010003}
{"mondat_id":68,"raw_text":"2009 óta önök arról beszélnek, hogy egyszer majd be fogják nyújtani a családi csődvédelemről szóló törvényt.","text_id":2014010003}
{"mondat_id":69,"raw_text":"Ez a mai napig nem történt meg.","text_id":2014010003}
{"mondat_id":70,"raw_text":"Önök beszélnek, de ebben az értelemben nem cselekednek.","text_id":2014010003}
{"mondat_id":71,"raw_text":"Pedig a megalkotása ennek a törvénynek soha nem volt olyan aktuális, mint ma.","text_id":2014010003}
{"mondat_id":72,"raw_text":"Mert, tisztelt képviselőtársaim, attól, hogy április 6-án volt egy választás, az politikailag lehet, hogy elrendezte a mai üléssorokat, de nem rendezte el a társadalmi problémákat.","text_id":2014010003}
{"mondat_id":73,"raw_text":"Ugyanúgy ma családok százezrei fizetnek évente 100 ezer forintot az állam kasszájába Európa legmagasabb áfájával, az orbáni adókkal, a csipszadóval, a telefonadóval és társaival.","text_id":2014010003}
{"mondat_id":74,"raw_text":"Több százezer család nem tudja fizetni a számláját, 1,4 millió ember nem tud megfelelő fűtésű lakásban lakni.","text_id":2014010003}
{"mondat_id":75,"raw_text":"Több százezer devizahiteles család fizeti elviselhetetlenül magasan a törlesztőrészleteket.","text_id":2014010003}
{"mondat_id":76,"raw_text":"20 százalékkal gyengébb ma a forint a devizához képest, mint 2010-ben volt.","text_id":2014010003}
{"mondat_id":77,"raw_text":"Önök, tisztelt képviselőtársaim, ahelyett, hogy valódi megoldásokat nyújtanának a családok eladósodottságának a kezelésére, hogy érdemi segítségeket nyújtanának az önhibájukon kívül bajba került devizahiteleseknek, megint csak ideiglenesen, tüneti kezeléssel álltak elő a benyújtott törvényjavaslatukkal, egyébként pedig tétlenül várnak - hol a szabadságharc?","text_id":2014010003}
{"mondat_id":78,"raw_text":"- arra, hogy Brüsszelben mit döntenek, hol várnak arra, hogy a Kúria mit dönt, miközben a megoldás öt éve az asztalukon van.","text_id":2014010003}
{"mondat_id":79,"raw_text":"Az önök állítása szerint is, a Ház iromány-nyilvántartójában egyértelmű, az elmúlt négy évben négyszer nyújtotta be a Magyar Szocialista Párt a magáncsőd intézményéről szóló törvényjavaslatát, amely pontosan azoknak segít, akik átfogó módon, önhibájukon kívül, munkahelyük elvesztésével, úgymond jövedelmük radikális visszaesésével kerültek abba a helyzetbe, hogy képtelenek az eddigi megállapított szinten finanszírozni az adósságaikat.","text_id":2014010003}
{"mondat_id":80,"raw_text":"A magáncsőd intézményének bevezetése a hitelező jóindulatán múlóan a mai napig úgy dől el, hogy azon áll vagy bukik az adós jövedelme, családja, egzisztenciája, hogy az, akinek tartozik, milyen szándékkal viszonyul az adósság rendezéséhez.","text_id":2014010003}
{"mondat_id":81,"raw_text":"Az a javaslat, amely a mai napon is az Országgyűlés előtt van, nagyobb esélyt nyújt a megegyezésre az adós és a hitelező között, de úgy, hogy biztosítja az adós és családja számára az újrakezdés lehetőségét, visszatérését - elsősorban adófizető állampolgárként is - a jelenlegi rendszerbe.","text_id":2014010003}
{"mondat_id":82,"raw_text":"(13.30) Az adósságrendezési eljárás bevezetésének pontosan az a célja, hogy megkapaszkodhassanak ezek az emberek, ezek a családok, ne legyenek földönfutók, és ne legyenek a fedélnélküli-társadalom táborát növelő tagjai.","text_id":2014010003}
{"mondat_id":83,"raw_text":"Tisztelt Képviselőtársaim!","text_id":2014010003}
{"mondat_id":84,"raw_text":"Önök az elmúlt hetekben, napokban többször beszéltek arról, hogy a rendszerváltás befejezettnek tekinthető - mondta a köztársasági elnök, mondta a miniszterelnök, elhangzott e Ház falai között is.","text_id":2014010003}
{"mondat_id":85,"raw_text":"Szeretném mondani, hogy attól, hogy a politikai rendszerváltást önök befejezettnek tekintik, adósak vagyunk mindannyian a társadalmi rendszerváltás befejezésével, és egyetlenegy pillanatra sem lehet olyan fennhéjázó módon arról beszélni, hogy valamit már befejeztünk, ha csak magukat fejezték be.","text_id":2014010003}
{"mondat_id":86,"raw_text":"Ma négymillió ember vár arra, hogy a társadalmi rendszerváltás is befejeződjék, és lehet, hogy nem az egyedüli és a legüdvözítőbb megoldás a magáncsőd intézménye, de egy része, egy nagyon fontos része annak a komplex megoldásnak, amellyel e Ház falai között az elmúlt négy évben többször vitatkoztunk.","text_id":2014010003}
{"mondat_id":87,"raw_text":"Eljött tehát a cselekvés ideje, és arra kérem önöket, hogy vegyék tárgysorozatba és vegye napirendjére a Ház - még akár a mostani moratórium törvényével megegyező módon -, hogy kialakulhasson egy közös kompromisszumos javaslat azok érdekében, akik április 6-a után is azt várják e Ház falai között a többségtől, hogy érdemi intézkedésekkel, hathatós segítséggel legyenek az érintettek irányában.","text_id":2014010003}
{"mondat_id":88,"raw_text":"Köszönöm szépen.","text_id":2014010003}
{"mondat_id":89,"raw_text":"(Taps az MSZP padsoraiban.","text_id":2014010003}
{"mondat_id":90,"raw_text":")","text_id":2014010003}
{"mondat_id":91,"raw_text":"VONA GÁBOR (Jobbik): Tisztelt Elnök Úr!","text_id":2014010004}
{"mondat_id":92,"raw_text":"Tisztelt Országgyűlés!","text_id":2014010004}
{"mondat_id":93,"raw_text":"Köszönöm szépen a szót.","text_id":2014010004}
{"mondat_id":94,"raw_text":"Mivel ez az első jobbikos hozzászólás a mostani ciklusban, engedjék meg, hogy a pártom nevében köszönetet mondjak azoknak, akiknek a bizalmából újra itt lehetünk, és akiknek a bizalmából küzdhetünk Magyarországért és a magyar nemzeti érdekekért.","text_id":2014010004}
{"mondat_id":95,"raw_text":"A szombati napon a miniszterelnök úr elmondta uniós kampánybeszédét, de a két legérzékenyebb társadalmi problémáról, a devizahitelekről és a földkérdésről egy szót sem ejtett, bár nagyon jó lett volna hallani, hogy mi a konkrét kormányzati program a két válságos terület kezelésére, hiszen most már eljutottunk ahhoz a pillanathoz és arra a pontra, hogy maga Fazekas Sándor miniszter úr is azt mondta és arra hívta fel a magyar társadalmat, hogy védjük meg a magyar földet.","text_id":2014010004}
{"mondat_id":96,"raw_text":"Hoppá!","text_id":2014010004}
{"mondat_id":97,"raw_text":"Néhány hónappal ezelőtt, amikor ezt mi mondtuk az Országgyűlésben, akkor a miniszter úr azt mondta, hogy ez olcsó hőzöngés a Jobbik részéről, most pedig kiderül, hogy mégsem olyan betonbiztos ez a földforgalmi törvény.","text_id":2014010004}
{"mondat_id":98,"raw_text":"Most nem akarok ezen hosszasan rugózni, inkább a miniszterelnök úr beszédének kapcsán én is elmondanám, hogy nagyjából hogyan látom az Európai Unióhoz fűződő viszonyunkat.","text_id":2014010004}
{"mondat_id":99,"raw_text":"A magyar politikában véleményem szerint három csoport létezik az európai uniós tagságunk értékelését illetően.","text_id":2014010004}
{"mondat_id":100,"raw_text":"Van egyrészről az euromazochisták csoportja, a baloldal és az MSZP, akik azt szeretik, ha Brüsszel láncon tart bennünket, ha Brüsszel csúnyán beszél Magyarországgal, és néha még jó alaposan meg is bünteti - ők ezt élvezik.","text_id":2014010004}
{"mondat_id":101,"raw_text":"(Lukács Zoltán: Rövid láncon!)","text_id":2014010004}
{"mondat_id":102,"raw_text":"Vannak az euronaivak - ezek önök, a Fidesz képviselőcsoportja -, akik azt gondolják, hogy mellébeszéléssel, félrebeszéléssel, csiki-csukival, időhúzással Brüsszel félrevezethető.","text_id":2014010004}
{"mondat_id":103,"raw_text":"És van a harmadik csoport - ezek vagyunk mi -, akik azt mondják, hogy Magyarországot becsapták az MSZP- és a Fidesz-kormányok asszisztálásával, mert Magyarországot nem azért vették fel ebbe a közösségbe, hogy nekünk pénzt adjanak, Magyarországot felzárkóztassák, hanem azért, mert a versenyképességükhöz szükség volt a mi olcsó munkaerőnkre, és a termékeik eladásához szükség volt Magyarország tízmilliós piacára.","text_id":2014010004}
{"mondat_id":104,"raw_text":"Ez az eurorealizmus, ez a valóság, nem önök az eurorealisták, hanem mi vagyunk azok, és mindenféle MSZP-s és fideszes propagandával ellentétben a Jobbik nem azt szeretné, ha Magyarországot kapásból kiléptetnénk az Európai Unióból (Lukács Zoltán: Egy-két hónapot várnánk vele!), hanem a Jobbik azt mondja, hogy a csatlakozási szerződést kell módosítani.","text_id":2014010004}
{"mondat_id":105,"raw_text":"Európa-pártiak vagyunk, de nem egy szakállas nőben látjuk Európát és Európa jövőjét.","text_id":2014010004}
{"mondat_id":106,"raw_text":"Nem hiszünk abban az európai egyesült államokban, amelyet az MSZP nyíltan és egyértelműen, önök pedig féloldalasan, de egyértelműen gyakorlatilag szintén támogatnak.","text_id":2014010004}
{"mondat_id":107,"raw_text":"Mi a nemzetek Európájában hiszünk, ahol a nemzetállamok megőrizhetik a szuverenitásukat, és abban a csatlakozásiszerződés-módosításban, amely nélkül Magyarországnak az elmúlt tízéves vesszőfutása folytatódni fog.","text_id":2014010004}
{"mondat_id":108,"raw_text":"Mert mi történt itt valójában?","text_id":2014010004}
{"mondat_id":109,"raw_text":"Az történt, hogy idejött a külföldi tőkés a maga versenyelőnyével, olcsó hitelével, tőkeerejével, és letarolta a magyar gazdaságot, letarolta a magyar vállalatokat, gyárakat, üzemeket, vállalkozásokat, és a mindenkori kormányok a kezüket széttárva ehhez végig asszisztáltak.","text_id":2014010004}
{"mondat_id":110,"raw_text":"Persze ígérgettek fűt-fát a kis- és közepes vállalkozások megmentéséről, de nem tettek semmit, mondván, hogy ez ütközne az uniós versenyszabadsággal.","text_id":2014010004}
{"mondat_id":111,"raw_text":"A nyugati pedig röhögött a markába, mondta: a magyaroknak az Európai Unió kell meg az Európai Közösség?","text_id":2014010004}
{"mondat_id":112,"raw_text":"Hát akkor most jól megkapják! (13.40) Miközben Orbán Viktor azt állítja, folyamatosan arról beszél, hogy mi vagyunk Európa harmadik legiparosodottabb nemzete, amely egy elképesztő csúsztatás, a valóság az, hogy a gyáraink, az üzemeink megszűntek az elmúlt időszakban, és nem azért vásárolták fel a külföldiek az üzemeinket, a gyárainkat, hogy működtessék, hanem éppen ellenkezőleg, hogy tönkretegyék azokat és megszabaduljanak a magyar konkurenciától.","text_id":2014010004}
{"mondat_id":113,"raw_text":"Így lett övék a magyar piac, és amilyen termelési kapacitást idehoztak, azt csak azért hozták ide, hogy viszonylag közeli helyen olcsó munkaerőnket ki tudják használni a maguk versenyképessége számára.","text_id":2014010004}
{"mondat_id":114,"raw_text":"Ezért a jelenlegi helyzet a következő, tisztelt hölgyeim és uraim.","text_id":2014010004}
{"mondat_id":115,"raw_text":"Magyarországon a magyar emberek nyugati árakon nyugati termékeket vásárolnak nyugati tulajdonú üzletközpontokban, nyugatiaknak átjátszott földön dolgoznak vagy nyugatiak kezébe átlopott gyárakban, nyugati szintű munkát várnak el tőlük, lényegében minden nyugati, csak a jövedelmük és a bérük nem nyugati, az magyar.","text_id":2014010004}
{"mondat_id":116,"raw_text":"És itt jön a Barba-trükk, mert Orbán Viktor erről nem beszél Brüsszelben.","text_id":2014010004}
{"mondat_id":117,"raw_text":"Idehaza eljátssza a szabadságharcost, kiteszi az óriásplakátra, hogy \"Tiszteletet a magyaroknak!\", de hallotta már valaki önök közül egyszer is Brüsszelben Orbán Viktort azt mondani, hogy elég volt, hogy azt mondja a magyar miniszterelnök (Felzúdulás a kormánypárti padsorokban.","text_id":2014010004}
{"mondat_id":118,"raw_text":"- Közbeszólás ugyanott: Félrevezetsz!","text_id":2014010004}
{"mondat_id":119,"raw_text":"Ne hazudozz!","text_id":2014010004}
{"mondat_id":120,"raw_text":"- Zaj.","text_id":2014010004}
{"mondat_id":121,"raw_text":"- Az elnök csenget.), akár ő, akár az elődei, hogy nem fogjuk hagyni, hogy kizsigereljék (Moraj a kormánypárti padsorokban.","text_id":2014010004}
{"mondat_id":122,"raw_text":"- Zaj.","text_id":2014010004}
{"mondat_id":123,"raw_text":"- Az elnök csenget.), hallották önök egyszer is, hogy azt mondja a magyar miniszterelnök, hogy nem fogjuk hagyni, hogy kizsigereljék a magyar munkaerőt?!","text_id":2014010004}
{"mondat_id":124,"raw_text":"Éppen ellenkezőleg!","text_id":2014010004}
{"mondat_id":125,"raw_text":"(Felzúdulás a kormánypárti padsorokban.","text_id":2014010004}
{"mondat_id":126,"raw_text":")","text_id":2014010004}
{"mondat_id":127,"raw_text":"Éppen ellenkezőleg, azzal érvel, és azzal csábítja ide a külföldi vállalkozásokat, hogy a magyar munkaerő olcsó.","text_id":2014010004}
{"mondat_id":128,"raw_text":"Pont az ellenkezőjét teszi a miniszterelnökük.","text_id":2014010004}
{"mondat_id":129,"raw_text":"Szégyelljék magukat!","text_id":2014010004}
{"mondat_id":130,"raw_text":"Erről nem hallottak, és a magyar földről sem beszélt a magyar miniszterelnök, csak idehaza játssza a szabadságharcot.","text_id":2014010004}
{"mondat_id":131,"raw_text":"Idehaza eljátssza a szabadságharcot, de Brüsszelben már nincs szabadságharc.","text_id":2014010004}
{"mondat_id":132,"raw_text":"Mi azt mondjuk, tisztelet kell a magyaroknak, igen, tisztelet kell.","text_id":2014010004}
{"mondat_id":133,"raw_text":"De kell igazság is, egyenlő bérek ugyanazért a munkáért, kell a szuverenitás is, és kell megélhetés, mert a magyar emberektől az elmúlt 24 évben az Európai Unióhoz csatlakozás oltárán elvették a megélhetést, és ehhez az MSZP kormányai és az önök kormányai is asszisztáltak.","text_id":2014010004}
{"mondat_id":134,"raw_text":"Szégyelljék magukat!","text_id":2014010004}
{"mondat_id":135,"raw_text":"(Taps a Jobbik padsoraiban.","text_id":2014010004}
{"mondat_id":136,"raw_text":")","text_id":2014010004}
{"mondat_id":137,"raw_text":"ROGÁN ANTAL (Fidesz): Köszönöm szépen a szót.","text_id":2014010005}
{"mondat_id":138,"raw_text":"Tisztelt Elnök Úr!","text_id":2014010005}
{"mondat_id":139,"raw_text":"Tisztelt Képviselőtársaim!","text_id":2014010005}
{"mondat_id":140,"raw_text":"Körülbelül egy hete, hogy újrakezdte munkáját a Magyar Országgyűlés.","text_id":2014010005}
{"mondat_id":141,"raw_text":"Azt gondolom, mind a mai nap, mind sajnos az elmúlt napokban a Parlament falai között vagy éppen a Parlament falai előtt zajló események is azt mutatták, hogy az ellenzék pártjai ugyanazokat a vitákat és sajnos ugyanazzal a stílussal akarják folytatni, amelyekről egyébként egyszer már április 6-án a magyar választók ítéletet mondtak.","text_id":2014010005}
{"mondat_id":142,"raw_text":"Azt ne felejtsük el, hogy április 6-án a magyar választók ítéletet mondtak abban a kérdésben is, hogy egyébként hogy kell az országot gazdaságpolitikailag vagy az Európai Unióban sikerrel képviselni, de április 6-án ítéletet mondtak a stílusról is, tisztelt képviselőtársaim.","text_id":2014010005}
{"mondat_id":143,"raw_text":"Azt gondolom, hogy ebbe a stílusba nem tartozik bele, hogy egy parlamenti párt volt képviselője az európai parlamenti listavezetőjének hathatós támogatásával a parlament alakuló üléséről távozó határon túli magyar közösségek egyik vezetőjét gyakorlatilag leköpdösik a Parlament előtt, mindennek elhordják tűrhetetlen és agresszív stílusban.","text_id":2014010005}
{"mondat_id":144,"raw_text":"Ez a tűrhetetlen és agresszív stílus az, amely igazán veszélyes.","text_id":2014010005}
{"mondat_id":145,"raw_text":"Veszélyes Magyarországra nézve, mert ahhoz fog vezetni, hogy ezzel a tűrhetetlen és veszélyes stílussal le lehet járatni Magyarországot nemcsak az Európai Unióban, hanem az egész világon, magyarok előtt is és nem magyarok előtt is.","text_id":2014010005}
{"mondat_id":146,"raw_text":"(Taps a kormánypárti padsorokból.","text_id":2014010005}
{"mondat_id":147,"raw_text":"- Fodor Gábor tapsol.","text_id":2014010005}
{"mondat_id":148,"raw_text":") Tisztelt Képviselőtársaim!","text_id":2014010005}
{"mondat_id":149,"raw_text":"Ha már arról beszélünk, hogy egyébként ki mit tett Magyarország, a magyarok megvédése érdekében az Európai Parlamentben vagy az Európai Unióban, akkor azt gondolom, sem a Fidesz-KDNP európai parlamenti képviselőinek, sem a kormánynak és a miniszterelnöknek személy szerint nem kell szégyenkeznie, a miniszterelnök kétszer is ott volt az Európai Parlamentben, hogy megvédje a magyarokat és megvédje Magyarországot.","text_id":2014010005}
{"mondat_id":150,"raw_text":"Tisztelt jobbikos képviselőtársaim, ha itt viszont én az önök európai parlamenti képviselőinek a tevékenységét tenném mérlegre, akkor az egy egész furcsa mérleg lenne, mert egyikük a stílusával folyamatosan az Európai Parlamentben és azon kívül is lejáratta Magyarországot és a magyarokat egy agresszív stílussal, másikuk éppen önnönmaga útjait keresgélte az Európai Parlamentben, és legkevésbé sem a magyarok ügyét képviselte, a harmadik meg közülük, úgy tűnik legalábbis az utóbbi hírek alapján, több időt tölt el Oroszországban, mint Budapesten vagy éppen Brüsszelben.","text_id":2014010005}
{"mondat_id":151,"raw_text":"Tisztelt Képviselőtársaim!","text_id":2014010005}
{"mondat_id":152,"raw_text":"Ha a parlamenti patkó ugyan velem szemben lévő, de baloldali részére nézek, az a baj, hogy ott sincsenek jobb híreim ebből a szempontból.","text_id":2014010005}
{"mondat_id":153,"raw_text":"Ha mérlegre tesszük azoknak a képviselőknek a tevékenységét, akiket ugyanúgy a magyar választók küldtek, csak nem a magyar parlamentbe, hanem az Európai Parlamentbe, akkor azt kell hogy mondjam, hogy ha a szocialisták, illetve az ott lévő egy szem úgymond liberális vagy liberálkonzervatív - Bokros Lajos éppen ahogy hívta magát, de régen ő is szocialista volt - képviselő tevékenységét nézzük, akkor azt kell hogy mondjam, ők pedig ugyan nem a stílusukkal járatták le Magyarországot, hanem a munkájukkal próbálták meg lejáratni Magyarországot.","text_id":2014010005}
{"mondat_id":154,"raw_text":"(13.50) Mintha ez lett volna az egyetlen célkitűzésük az Európai Parlamentben.","text_id":2014010005}
{"mondat_id":155,"raw_text":"Idézzük fel, hogy mi az, amiket tettek!","text_id":2014010005}
{"mondat_id":156,"raw_text":"Ők voltak azok, akik már az első pillanatokban, a magyar uniós elnökség kezdetén lejárató körlevelet készítettek el, amelyben rágalmazták Magyarországot, rágalmazták az új magyar alaptörvényt, rasszizmusról beszéltek, és a magyar uniós elnökség kezdetén ezt a körlevelet sok ezer példányban küldték körbe egész Brüsszelben, a Brüsszelben dolgozó alkalmazottaknak, politikusoknak és mindenkinek.","text_id":2014010005}
{"mondat_id":157,"raw_text":"Ezzel próbálták lejáratni Magyarországot.","text_id":2014010005}
{"mondat_id":158,"raw_text":"Ezt követően hozzászólások sokaságában támadták a magyar kormányt az Európai Parlamenten belül, és folyamatosan gazdasági érdekcsoportokat vettek a védelmükbe.","text_id":2014010005}
{"mondat_id":159,"raw_text":"Például a multinacionális vállalatokat védelmezték a magyar kormánnyal szemben az Európai Parlamentben.","text_id":2014010005}
{"mondat_id":160,"raw_text":"Önöknek, a szocialisták európai parlamenti képviselőinek fontosabbak voltak a bankok és a multinacionális vállalatok, mint a magyar családok.","text_id":2014010005}
{"mondat_id":161,"raw_text":"Mert őket képviselték igazán az Európai Parlamentben, és nem Magyarországot.","text_id":2014010005}
{"mondat_id":162,"raw_text":"És akkor arról még nem is beszéltünk, tisztelt képviselőtársaim, hogy mi is volt az ominózus Tavares-jelentéssel.","text_id":2014010005}
{"mondat_id":163,"raw_text":"Mindig is sejtettük, hogy azért ahhoz lehet valami közük a szocialistáknak, de Herczog Edit megvilágította számunkra, hogy még ennél is több közük van hozzá.","text_id":2014010005}
{"mondat_id":164,"raw_text":"Elvégre ő mint a szocialisták európai parlamenti képviselője nyíltan elmondta, hogy ők mondták tollba Tavaresnek a jelentést.","text_id":2014010005}
{"mondat_id":165,"raw_text":"Azt a jelentést, ami aztán végképp megpróbálta lejáratni Magyarországot.","text_id":2014010005}
{"mondat_id":166,"raw_text":"Azt gondolom, erre nincsen szükség.","text_id":2014010005}
{"mondat_id":167,"raw_text":"Nincs szüksége Magyarországnak és a magyaroknak sem arra az agresszív és veszélyes stílusra, amivel a Jobbik próbálja lejáratni Magyarországot, és nincs szükség egyébként azoknak a tevékenységére, akik csak azért mennek Brüsszelbe, hogy ott a tevékenységükkel járassák le Magyarországot.","text_id":2014010005}
{"mondat_id":168,"raw_text":"Azt gondolom, az elmúlt évek is bebizonyították (Az elnök csenget.), hogy ha meg kell védeni Magyarországot, meg kell védeni a rezsicsökkentést és tiszteletet kell kivívni a magyaroknak, akkor csak a Fidesz-KDNP marad.","text_id":2014010005}
{"mondat_id":169,"raw_text":"Köszönöm szépen a figyelmüket.","text_id":2014010005}
{"mondat_id":170,"raw_text":"(Taps a kormánypárti padsorokban.","text_id":2014010005}
{"mondat_id":171,"raw_text":")","text_id":2014010005}
{"mondat_id":172,"raw_text":"SALLAI R. BENEDEK (LMP): Köszönöm szépen, elnök úr.","text_id":2014010006}
{"mondat_id":173,"raw_text":"Tisztelt Ház! Tisztelt Képviselőtársaim!","text_id":2014010006}
{"mondat_id":174,"raw_text":"Életem első parlamenti felszólalásában egy nagyon aktuális témára kell hogy felhívjam a figyelmet.","text_id":2014010006}
{"mondat_id":175,"raw_text":"Minden magyar mezőgazdaságban dolgozó - és így a Fidesz padsoraiban ülő - több gazdálkodótársam is tudja, hogy ez a hét legtöbb esetben a gazdálkodóknak az egységes kérelem beadásáról szól.","text_id":2014010006}
{"mondat_id":176,"raw_text":"Május 15. a határidő, amikor az Európai Mezőgazdasági és Vidékfejlesztési Alap első pilléres közvetlen kifizetési támogatására be lehet adni a kérelmet, és ez az idei évben nagyon-nagyon megnehezíti jó néhány ember sorsát.","text_id":2014010006}
{"mondat_id":177,"raw_text":"A rendszerváltás óta jó néhányszor volt szó arról, hogy az osztatlan közös tulajdon felosztása miért szükséges és miért indokolt, és a földtulajdoni szerkezetnek ez a speciális formája miért tér el az európai uniós jogtól.","text_id":2014010006}
{"mondat_id":178,"raw_text":"A múlt évben a földforgalmi törvény ideiglenes intézkedései között február 15-től gyakorlatilag jogszabályi okok miatt lehetetlenné vált az, hogy osztatlan közös tulajdonban a termőföld használatát jogszerűen be lehessen jelenteni.","text_id":2014010006}
{"mondat_id":179,"raw_text":"A jogszabályváltozás azt eredményezte, hogy míg korábban a termőföld használóinak kellett hozzájárulni egy osztatlan közös esetében, múlt év február 15-től a tulajdonosoknak kell hozzájárulnia a termőföld jogszerű használatának bejelentéséhez.","text_id":2014010006}
{"mondat_id":180,"raw_text":"Ez már a múlt évben is nagyon-nagyon sok problémát okozott, és egy MVH-s állásfoglalás alapján a múlt évben kialakult az a könnyítés, hogy a termőföld tulajdonosai, illetve jogszerű földhaszonbérlői beadhatták a kérelmet.","text_id":2014010006}
{"mondat_id":181,"raw_text":"Viszont az idei évben kijött az MVH állásfoglalása, amely szerint csak jogszerű bejelentés alapján lehet az egységes kérelmet beadni, és csak az jogosítja fel a mezőgazdasági termelőket az egységes kérelem beadására.","text_id":2014010006}
{"mondat_id":182,"raw_text":"Magyarországon ez sok ezer hektárt és több ezer tulajdonost jelent, akik így elesnek a mezőgazdasági támogatástól.","text_id":2014010006}
{"mondat_id":183,"raw_text":"Lehet, hogy vannak olyan részek, ahol intenzív szántóföldi művelésben lévő területeknél maga a mezőgazdasági termelés nyereséges lehet, de nagyon sok olyan osztatlan közös pannon szikes gyep van az országban, aminek csak az extenzív használata lehetséges, ami egy legeltetéses állattartással, támogatási rendszer nélkül csak veszteséges lehet.","text_id":2014010006}
{"mondat_id":184,"raw_text":"A tegnapi nap folyamán én örömmel láttam azt, hogy az országgyűlési törvény módosításáról szóló törvény milyen könnyen haladt, és milyen egységes vélemény volt arról, hogy azokat a jogszabályokat, amelyek akadályozzák a munkánkat, az életünket, meg kell változtatni gyorsan, hogy semmi ne akadályozza azt.","text_id":2014010006}
{"mondat_id":185,"raw_text":"Ehhez gyakorlatilag az egész Ház partner volt, mert az országgyűlési törvénynek azon szakaszai, amelyek a kistelepülési polgármestereket vagy a megyei közgyűlések vezetőit érintették - az mindenkinek érdeke volt, hogy ne gátoljuk ebben a képviselői munkában.","text_id":2014010006}
{"mondat_id":186,"raw_text":"Én arra kérem a tisztelt Házat és főleg a kormánypártokat, hogy tekintsék ugyanennyire fontosnak azoknak a mezőgazdasági termelőknek a sorsát, akiket ugyanígy akadályoz egy olyan jogszabály, amely hibásan és tévesen lett kialakítva, és nem vette figyelembe azt a gyakorlati elvet, hogy Magyarországon 2011 óta, mióta megígérte az előző kabinet, hogy az osztatlan közösök jogintézményét amennyire csak lehet, megszünteti, ez ügyben sajnos semmi nem történt.","text_id":2014010006}
{"mondat_id":187,"raw_text":"Ez a mulasztás eredményezi azt, hogy idei évben május 15-ig nagyon sok gazda nem tudja beadni ezt a bizonyos egységes kérelmet, és ezáltal jó néhányan attól a lehetőségtől esnek el, hogy a gazdálkodásuk egyáltalán nullásra kijöjjön, és biztosan vállalhatják esetleg a veszteséget.","text_id":2014010006}
{"mondat_id":188,"raw_text":"Nagyon kérem, senki ne higgye azt, hogy itt néhány aranykoronáról van szó, vannak olyan osztatlan közös területek, ahol egy helyrajzi szám akár száz hektárt jóval meghaladó nagyságrendű, és ebben akár több tíz- vagy százhektáros nagyságrendje lehet egy-egy tulajdonosnak.","text_id":2014010006}
{"mondat_id":189,"raw_text":"Ezek az emberek az idei évtől mind elveszítik azt a lehetőséget, hogy a mezőgazdasági támogatást igénybe tudják venni.","text_id":2014010006}
{"mondat_id":190,"raw_text":"Az egységes kérelem szabálya az, hogy május 15-én van a beadási határidő, és a következő egy hónapban lehet ezt módosítani.","text_id":2014010006}
{"mondat_id":191,"raw_text":"Abban az esetben, ha a kormánypárt részéről megvan a támogatás ahhoz, hogy minél többen hozzáférjenek ehhez a támogatáshoz, megnyílik a lehetősége annak, hogy egy jogszabály-módosítással június 15-ig gazdálkodók sokasága tudja változtatni az egységes kérelmét.","text_id":2014010006}
{"mondat_id":192,"raw_text":"Azt gondolom, hogy nem lehet a kormánypártnak sem célja az, hogy európai uniós első pilléres mezőgazdasági támogatást azért tartson vissza, mert egy jogszabályi hivatkozás helytelenül ítéli meg az osztatlan közösök helyzetét, és azért, mert sajnos a kormányzat nem tudta megtartani azon ígéretét, hogy az osztatlan közösöket felszámolja.","text_id":2014010006}
{"mondat_id":193,"raw_text":"Arra kérem tehát a tisztelt Házat, hogy a következő időszakban fontolja meg azoknak a jogszabályoknak a módosítási lehetőségét, amely a következő egy hónapban megváltoztatható, és ezáltal lehetőség lesz arra, hogy sok-sok mezőgazdasági termelő hozzáférjen azokhoz a támogatási rendszerekhez, amelyek osztatlan közös tulajdonban vannak számukra.","text_id":2014010006}
{"mondat_id":194,"raw_text":"Köszönöm szépen.","text_id":2014010006}
{"mondat_id":195,"raw_text":"(Taps az LMP soraiból.","text_id":2014010006}
{"mondat_id":196,"raw_text":")","text_id":2014010006}
{"mondat_id":197,"raw_text":"DR. ARADSZKI ANDRÁS (KDNP): Köszönöm a szót, elnök úr.","text_id":2014010007}
{"mondat_id":198,"raw_text":"Tisztelt Elnök Úr!","text_id":2014010007}
{"mondat_id":199,"raw_text":"Tisztelt Ház!","text_id":2014010007}
{"mondat_id":200,"raw_text":"Alig több mint két hete a Szent Péter téren avatta szentté Ferenc pápa elődjét, II. János Pált, azt a Péter-utódot, aki ellen ma 33 éve, május 13-án ugyanazon a helyen gyilkosságot kísérelt meg Ali Agca, a török merénylő, azon a napon, amikor a katolikus világ a Szűzanya fatimai megjelenését ünnepli.","text_id":2014010007}
{"mondat_id":201,"raw_text":"Vajon miért volt fontos bizonyos politikai körök számára, hogy egy egyházi vezetőt likvidáljanak?","text_id":2014010007}
{"mondat_id":202,"raw_text":"II. János Pál pápa, akit 1978-ban lengyel bíborosként választottak meg Szent Péter székébe, nem követte elődei gyakorlatát, a hidegháborús retorika lépésének gyakorlata messze állt tőle.","text_id":2014010007}
{"mondat_id":203,"raw_text":"Lengyelországból érkezett a pápai trónra, és nem tartotta be a hallgatólagos egyezséget a békés egymás mellett élést illetően.","text_id":2014010007}
{"mondat_id":204,"raw_text":"Őszintén képviselte az igazságot, amiben hitt, a szabadság és az emberi méltóság elsődlegességét, a politikai, katonai és gazdasági rendszerekkel szemben.","text_id":2014010007}
{"mondat_id":205,"raw_text":"A gyilkossági kísérlet nem félemlítette meg, hanem hitéből fakadó bátorsága korszakalkotó életre sarkallta.","text_id":2014010007}
{"mondat_id":206,"raw_text":"27 éves uralkodása maradandóan belevéste történelmünkbe és tudatunkba azt, hogy minden ember egyenlő jogokkal rendelkezik, mivel mindnyájan Isten gyermekei vagyunk.","text_id":2014010007}
{"mondat_id":207,"raw_text":"Tudatosította, hogy a megkeresztelt embernek a közjó megvalósítása céljából kötelessége részt venni a politikai életben.","text_id":2014010007}
{"mondat_id":208,"raw_text":"Arra biztatott, hogy bátran merjünk állást foglalni az igazság mellett, és mindig az igazságosságra törekedjünk.","text_id":2014010007}
{"mondat_id":209,"raw_text":"Ez azt jelentette számára, hogy el kell utasítanunk az erkölcsi relativizmust, fel kell számolni az igazságtalan politikai és gazdasági rendszereket, és a globális politikának a jó mellett kell állást foglalnia.","text_id":2014010007}
{"mondat_id":210,"raw_text":"Erőteljesen hirdette, hogy minden embernek joga van a családalapításhoz, a munkához, a tisztes megélhetéshez, a munkásoknak a szervezkedéshez, a családoknak a magánélethez, a szabad vallásgyakorláshoz, és minden embernek az élethez, a fogantatástól kezdve a természetes halálig.","text_id":2014010007}
{"mondat_id":211,"raw_text":"Tisztelt Képviselőtársaim!","text_id":2014010007}
{"mondat_id":212,"raw_text":"Szent János Pál pápa társadalmi tanítása kétségtelenül mély nyomot hagyott a politikai és a gazdasági élet szereplőiben egyaránt.","text_id":2014010007}
{"mondat_id":213,"raw_text":"Élete példa nekünk, kereszténydemokratáknak, tanítása pedig megkerülhetetlen minden jóakaratú politikus számára is.","text_id":2014010007}
{"mondat_id":214,"raw_text":"A hitünk lényegéből fakadó felismerések eredménye lett az, hogy megalkottuk hazánk keresztény szellemiségű alaptörvényét.","text_id":2014010007}
{"mondat_id":215,"raw_text":"Az elmúlt négy év kormányzati tevékenysége az ország gazdasági stabilitásának megerősítésére, a családok védelmére, a szolidaritásra, a munkahelyek biztosítására, \"a munka jobb, mint a segély\" elvének következetes betartására koncentrált.","text_id":2014010007}
{"mondat_id":216,"raw_text":"A KDNP kész arra, hogy a keresztény ihletettségű kormányzás útját a következő négy évben még nagyobb elmélyüléssel folytassa és támogassa, nemcsak hazánkban, hanem az európai politika színterén is.","text_id":2014010007}
{"mondat_id":217,"raw_text":"Elkötelezettségünk erejét segítően fontos a mai nap, amit úgy tartunk számon, mint az igazságosságért való bátor áldozatvállalás ünnepét.","text_id":2014010007}
{"mondat_id":218,"raw_text":"Köszönöm a megtisztelő figyelmüket.","text_id":2014010007}
{"mondat_id":219,"raw_text":"(Taps a kormánypártok soraiban.","text_id":2014010007}
{"mondat_id":220,"raw_text":")","text_id":2014010007}
{"mondat_id":221,"raw_text":"BALCZÓ ZOLTÁN (Jobbik): Köszönöm a szót, elnök úr.","text_id":2014010008}
{"mondat_id":222,"raw_text":"Tisztelt Országgyűlés!","text_id":2014010008}
{"mondat_id":223,"raw_text":"Orbán Viktor az előző ciklus kezdetén kijelentette, hogy a legfőbb ellenség az államadósság, az ellen kell küzdeni, majd meghirdette az ország gazdasági szabadságharcát.","text_id":2014010008}
{"mondat_id":224,"raw_text":"Nézzük most, négy év elteltével a tényeket!","text_id":2014010008}
{"mondat_id":225,"raw_text":"2010 áprilisában 19 323 milliárd forint volt az államadósság, ma 24 256 milliárd, azaz 4933 milliárddal, 25,5 százalékkal növekedett, a GDP-hez mért bűvös arány 83 százalék.","text_id":2014010008}
{"mondat_id":226,"raw_text":"Nem is tudjuk értékelni ezeknek a számoknak a nagyságát, ezért hadd fordítsam le egy családra, mint ahogy a rezsicsökkentést is.","text_id":2014010008}
{"mondat_id":227,"raw_text":"Az egy családra jutó államadósság négy év alatt 1 millió 203 ezer forinttal növekedett.","text_id":2014010008}
{"mondat_id":228,"raw_text":"Lehet erre azt mondani, de kérem, hát ezt sosem kell kifizetni.","text_id":2014010008}
{"mondat_id":229,"raw_text":"Sosem tudjuk így kifizetni!","text_id":2014010008}
{"mondat_id":230,"raw_text":"Egyre növekszik az államadósság, ugyanakkor 1200-1300 milliárd forintnyi kamatterhet fizetünk évente.","text_id":2014010008}
{"mondat_id":231,"raw_text":"Mennyi ez?","text_id":2014010008}
{"mondat_id":232,"raw_text":"Három 4-es metró tokkal-vonóval.","text_id":2014010008}
{"mondat_id":233,"raw_text":"Ez az az összeg, amit minden évben kivisznek ebből az országból.","text_id":2014010008}
{"mondat_id":234,"raw_text":"Ezek az összegek azok, amiért Magyarországnak nincs önálló fejlesztéspolitikája, amiért csak arra van forrás, hogy az Unióból érkező, az általuk meghatározott célokat próbálja a fejlesztésben megvalósítani.","text_id":2014010008}
{"mondat_id":235,"raw_text":"Hogy állunk az IMF-hitellel?","text_id":2014010008}
{"mondat_id":236,"raw_text":"Igen, visszafizette az ország, azért, mert 2013 februárjában dolláralapú államkötvényt bocsátottunk ki az Egyesült Államokban.","text_id":2014010008}
{"mondat_id":237,"raw_text":"Nem az a baj, hogy magasabb kamattal, hanem azok a gazdasági-társadalompolitikai elvárások, amiket megfogalmaztak 2008-ban az IMF-ben a Gyurcsány-kormánynak, tovább élnek.","text_id":2014010008}
{"mondat_id":238,"raw_text":"A családi pótlék nem változott.","text_id":2014010008}
{"mondat_id":239,"raw_text":"Igen, tudjuk, a családi adókedvezményt bevezették, újraindították; nagyon helyes.","text_id":2014010008}
{"mondat_id":240,"raw_text":"Ugyanakkor a köztisztviselői illetményalap változatlan, a közalkalmazotti bértábla befagyasztva, változatlan.","text_id":2014010008}
{"mondat_id":241,"raw_text":"Súlyos reálérték-veszteségek vannak; a gyógyszerkassza drasztikus csökkentése.","text_id":2014010008}
{"mondat_id":242,"raw_text":"Ezt mind az IMF írta elő 2008-ban a Gyurcsány-kormánynak a hitelért, és ezek mind tovább élnek.","text_id":2014010008}
{"mondat_id":243,"raw_text":"Azt mondják, hogy Orbán Viktor nagyon keményen lépett fel az Európai Parlamentben.","text_id":2014010008}
{"mondat_id":244,"raw_text":"Igen, de milyen ügyekben: alaptörvény megvédése, médiatörvény, bírák nyugdíjazása, ügyek áthelyezése, adatvédelmi biztos ügye, csupa olyan ügyek, amiket a kétharmad olyan módon iktatott törvénybe, hogy a saját, jól felfogott érdekeit szolgálja.","text_id":2014010008}
{"mondat_id":245,"raw_text":"Ezzel együtt azt mondom, helyes volt, hogy kiállt Orbán Viktor, mert az országunkat is méltánytalan támadás érte.","text_id":2014010008}
{"mondat_id":246,"raw_text":"Nem véletlenül Morvai Krisztina EP-képviselőnk is ebben a kérdésben a kormány mellé állt, Magyarország mellé állt, mert ezeket az ügyeket nekünk itthon kell megoldani.","text_id":2014010008}
{"mondat_id":247,"raw_text":"Néhány szót még a gazdasági szabadságharcról.","text_id":2014010008}
{"mondat_id":248,"raw_text":"Idézek; 2012. október 9-én Orbán Viktor nyilatkozik, amikor az Európai Bizottság kevesli a megszorító csomagot: \"Akármit csinálunk, sosem elég.","text_id":2014010008}
{"mondat_id":249,"raw_text":"Mondják meg, mennyi hiányzik, a magyar kormány elő fogja teremteni a pénzt.","text_id":2014010008}
{"mondat_id":250,"raw_text":"\" 2013. május 10.: az Európai Bizottságnak kétségei vannak a 2013-as költségvetéssel kapcsolatban, és egy 100-120 milliárd forintos kiigazító megszorító csomagot kér.","text_id":2014010008}
{"mondat_id":251,"raw_text":"Mit mond Varga Mihály? \"Amit Brüsszel tőlünk kér, az méltánytalan, igazságtalan, szükségtelen, de teljesíteni fogjuk.","text_id":2014010008}
{"mondat_id":252,"raw_text":"\" Hát ez egy gazdasági szabadságharc?","text_id":2014010008}
{"mondat_id":253,"raw_text":"Ez ennek az országnak a gazdasági önállósága?","text_id":2014010008}
{"mondat_id":254,"raw_text":"A Fidesz és a kormány szlogenekben a nemzetek Európájáról beszél, eközben az intézkedéseivel elősegíti az európai egyesült államok építését.","text_id":2014010008}
{"mondat_id":255,"raw_text":"Hadd idézzem Barroso elnököt, aki - amikor Orbán Viktort mint miniszterelnököt beiktatták, a Fidesz megnyerte a választást - a következőképpen méltatta a szerepét.","text_id":2014010008}
{"mondat_id":256,"raw_text":"Azt mondta, hogy nagyon sokat tett Orbán Viktor a gazdasági kormányzás megszilárdítása érdekében abban a fél évben, amikor Magyarország töltötte be a soros elnökséget.","text_id":2014010008}
{"mondat_id":257,"raw_text":"Valóban, hatos jogszabálycsomag és egyéb olyan jogszabályok akkor születtek meg, amelyek jelentős továbblépést eredményeztek az európai egyesült államok útján.","text_id":2014010008}
{"mondat_id":258,"raw_text":"Olyan sokszor mondják azt, hogy a Fidesz kifogja a szelet a Jobbik vitorlájából.","text_id":2014010008}
{"mondat_id":259,"raw_text":"Tisztelt Képviselőtársaim!","text_id":2014010008}
{"mondat_id":260,"raw_text":"Hát akkor legyen világos a helyzet!","text_id":2014010008}
{"mondat_id":261,"raw_text":"Akkor valóban vállaljanak igazi gazdasági szabadságharcot, akkor tételesen vállalják ezt a küzdelmet!","text_id":2014010008}
{"mondat_id":262,"raw_text":"Mert az, hogy önök most egy európai parlamenti választás előtt látják azt, hogy a szavazók számára mennyire szimpatikusabb a nemzetek Európája, amit a Jobbik képvisel, mint az önök integrációs törekvése, akkor ezt a kérdést tegyük világossá.","text_id":2014010008}
{"mondat_id":263,"raw_text":"Vagy igazat mondjanak, vagy változtassanak az előző négy éven!","text_id":2014010008}
{"mondat_id":264,"raw_text":"(Taps a Jobbik soraiban.","text_id":2014010008}
{"mondat_id":265,"raw_text":")","text_id":2014010008}
{"mondat_id":266,"raw_text":"POTÁPI ÁRPÁD JÁNOS (Fidesz): Köszönöm szépen, elnök úr.","text_id":2014010009}
{"mondat_id":267,"raw_text":"Tisztelt Elnök Úr!","text_id":2014010009}
{"mondat_id":268,"raw_text":"Tisztelt Államtitkár Úr!","text_id":2014010009}
{"mondat_id":269,"raw_text":"Tisztelt Képviselőtársaim!","text_id":2014010009}
{"mondat_id":270,"raw_text":"Felháborító, agresszív és gyalázatos esemény történt múlt hét kedden a Kossuth téren.","text_id":2014010009}
{"mondat_id":271,"raw_text":"Inzultálták, leköpték és hazaárulónak nevezték Pásztor Istvánt, a Vajdasági Magyar Szövetség elnökét.","text_id":2014010009}
{"mondat_id":272,"raw_text":"Egy olyan embert, aki egész életét a magyarság szolgálatára áldozta, és a legutóbbi szerb parlamenti választásokon is a vajdasági magyarságot sikerre vezette.","text_id":2014010009}
{"mondat_id":273,"raw_text":"A Pásztor Istvánt ért agresszív verbális és fizikai támadás azért is különösen felháborító és fájó, mert amellett, hogy mélységesen igazságtalan, ezt minden jó érzésű magyar ember a nemzet egysége elleni támadásként éli meg.","text_id":2014010009}
{"mondat_id":274,"raw_text":"Ezzel a tettel azt a közel 600 ezer határon túli kettős állampolgárt is arcul köpték, akik bátran vállalják hovatartozásukat, akiknek ősei a vérüket áldozták Magyarországért, később, a kisebbségi sorsban magyarságukért.","text_id":2014010009}
{"mondat_id":275,"raw_text":"Az egyik támadó ellen már megindult a rendőrségi eljárás, de az igazi bűnösök azok, akik cinkosként hallgatnak, a háttérből uszítanak, és amikor felelősségükről kérdezik őket, akkor úgy tesznek, mintha ott sem lettek volna.","text_id":2014010009}
{"mondat_id":276,"raw_text":"Aki tüntetést szervez, az felelős a megjelentekért, felelős azért, hogy az uszításnak milyen következményei vannak.","text_id":2014010009}
{"mondat_id":277,"raw_text":"Az elmúlt hónapokban több hasonlót láthattunk a baloldalon.","text_id":2014010009}
{"mondat_id":278,"raw_text":"A bukott baloldal hungarocellszobrokat döntött, fejeket rugdosott, videót hamisított, székházakba és középületekbe tört be, szegény sorsú embereket használt fel aljas politikai céljaihoz.","text_id":2014010009}
{"mondat_id":279,"raw_text":"Aztán pedig a kezüket mosták, mint akik semmiről sem tehetnek.","text_id":2014010009}
{"mondat_id":280,"raw_text":"Most ugyanezt látjuk a szélsőjobboldalon.","text_id":2014010009}
{"mondat_id":281,"raw_text":"A Jobbik európai parlamenti listavezetőjével az élen uszítanak és hergelnek, aztán úgy tesznek, mintha ott sem lettek volna.","text_id":2014010009}
{"mondat_id":282,"raw_text":"Pásztor Istvánt majdnem meglincselték a jobbikos listavezető európai parlamenti képviselőjelöltjének rendezvényén.","text_id":2014010009}
{"mondat_id":283,"raw_text":"Morvai Krisztina pedig azóta is magyarázkodik.","text_id":2014010009}
{"mondat_id":284,"raw_text":"De ezúttal nem elég a széles mosoly és a semmitmondó magyarázkodás.","text_id":2014010009}
{"mondat_id":285,"raw_text":"Morvai Krisztinának bocsánatot kell kérnie, meg kell követnie a vajdasági magyarság vezetőjét.","text_id":2014010009}
{"mondat_id":286,"raw_text":"Ezt a mai napig nem tette meg.","text_id":2014010009}
{"mondat_id":287,"raw_text":"A köztársasági elnök úr már a múlt héten bocsánatot kért e szégyenteljes atrocitásért, tegnap itt, a parlamentben a kormány képviselője szintén.","text_id":2014010009}
{"mondat_id":288,"raw_text":"Azonban éppen azok nem kértek bocsánatot itt, a tisztelt Házban, akik előszeretettel verik a mellüket magyarságukban.","text_id":2014010009}
{"mondat_id":289,"raw_text":"Vona elnök úr a tegnapi naprend előtti felszólalásában megtehette volna, hogy a nyilvánosság előtt megköveti Pásztor Istvánt, de ő inkább a mellébeszélést választotta.","text_id":2014010009}
{"mondat_id":290,"raw_text":"A Jobbik a bocsánatkérést nem egyszerűen elmulasztotta, hanem sokkal rosszabbat tett.","text_id":2014010009}
{"mondat_id":291,"raw_text":"A pártelnök hallgat, a párt védi Morvai Krisztinát (Közbeszólások a Jobbik soraiból, többek között Balczó Zoltán: Két közleményt adtunk ki.","text_id":2014010009}
{"mondat_id":292,"raw_text":"- Hazudsz!), és Morvai Krisztina védi Gaudi-Nagy Tamást.","text_id":2014010009}
{"mondat_id":293,"raw_text":"Kéz kezet mos.","text_id":2014010009}
{"mondat_id":294,"raw_text":"(Dr. Staudt Gábor közbeszól.)","text_id":2014010009}
{"mondat_id":295,"raw_text":"Akárcsak a bukott baloldalon.","text_id":2014010009}
{"mondat_id":296,"raw_text":"Azt kell mondjam, hogy önök semmivel sem jobbak, mint a másik oldal.","text_id":2014010009}
{"mondat_id":297,"raw_text":"Morvai Krisztinát ráadásul még az sem gondolkodtatta el, hogy harcostársa, ahogy ő mondja, Gaudi-Nagy Tamás ahelyett, hogy bocsánatot kért volna a történtekért, másnap tovább fokozta a gyűlöletkeltést.","text_id":2014010009}
{"mondat_id":298,"raw_text":"Azt mondta, hogy a vajdasági magyarok vezetője megérdemelte, hogy leköpték, és örüljön, hogy ennyivel megúszta, mert a hazaárulók a lámpavason szoktak lógni.","text_id":2014010009}
{"mondat_id":299,"raw_text":"Tervezett gyilkosságot, önbíráskodást emleget, miközben önök folyamatosan keresztényi érzéseket, Istenbe vetett hitüket hangoztatják.","text_id":2014010009}
{"mondat_id":300,"raw_text":"Mi is valójában a Jobbik értékrendje?","text_id":2014010009}
{"mondat_id":301,"raw_text":"Morvai Krisztina ezek után is kiállt a gyakorlatilag már fizikai agresszióval fenyegető elvtársa mellett, sőt közölte, hogy Brüsszelbe viszi jó fizetésért, hogy ott adjon neki tanácsokat.","text_id":2014010009}
{"mondat_id":302,"raw_text":"Mégis, milyen képviseletre készül a Jobbik?","text_id":2014010009}
{"mondat_id":303,"raw_text":"Hogyan akarja a magyar nemzetet, a magyarországiakat és a külhoniakat egyaránt képviselni?","text_id":2014010009}
{"mondat_id":304,"raw_text":"Tisztelt jobbikos Képviselőtársaim!","text_id":2014010009}
{"mondat_id":305,"raw_text":"Önök Morvai Krisztinával és Gaudi-Nagy Tamással akarnak eredményeket elérni Brüsszelben?","text_id":2014010009}
{"mondat_id":306,"raw_text":"Tisztelt Országgyűlés!","text_id":2014010009}
{"mondat_id":307,"raw_text":"A Pásztor elnök úr elleni agresszív támadás a nemzet egysége elleni támadás.","text_id":2014010009}
{"mondat_id":308,"raw_text":"Ezt a szélsőséges viselkedést ugyanúgy elutasítjuk, ahogy elutasítottuk 2004-ben a határon túli magyarok elleni uszítást is.","text_id":2014010009}
{"mondat_id":309,"raw_text":"Szégyen ez, amit a Jobbiknak kell viselnie, de nem az országnak.","text_id":2014010009}
{"mondat_id":310,"raw_text":"A választókat pedig meg kell óvni ettől a szélsőséges és hiteltelen politikától, és erre lesz mód május 25-én.","text_id":2014010009}
{"mondat_id":311,"raw_text":"Köszönöm szépen, hogy meghallgattak.","text_id":2014010009}
{"mondat_id":312,"raw_text":"(Taps a kormánypárti padsorokban.","text_id":2014010009}
{"mondat_id":313,"raw_text":"- Közbeszólások a Jobbik soraiból.","text_id":2014010009}
{"mondat_id":314,"raw_text":")","text_id":2014010009}
{"mondat_id":315,"raw_text":"HARANGOZÓ GÁBOR ISTVÁN (MSZP): Köszönöm szépen.","text_id":2014010010}
{"mondat_id":316,"raw_text":"Tisztelt Országgyűlés! Tisztelt Képviselőtársaim!","text_id":2014010010}
{"mondat_id":317,"raw_text":"A tegnap esti részvételi adatok és az eredmények abban erősítettek meg, hogy ha azt szeretnénk, hogy az emberek jobban odafigyeljenek ránk, és ne forduljanak el tőlünk, akkor nekünk csak az ország és az emberek dolgaival szabad foglalkoznunk.","text_id":2014010010}
{"mondat_id":318,"raw_text":"(Közbeszólások a kormánypártok soraiból.","text_id":2014010010}
{"mondat_id":319,"raw_text":"- Az elnök csenget.)","text_id":2014010010}
{"mondat_id":320,"raw_text":"A vidéki élet létezésének alapja a magyar föld, ezért a mai napirend előtti felszólalásomban én ezzel a kérdéssel fogok foglalkozni.","text_id":2014010010}
{"mondat_id":321,"raw_text":"A kormányzati propaganda szokásos eleme a termőföldről folytatott közbeszédben a magyar föld védelme attól, hogy külföldiek rátehessék a kezüket.","text_id":2014010010}
{"mondat_id":322,"raw_text":"Műkörmös kezektől persze nem siet megvédeni a kormány a termőföldet, de a betűje szerint arról szól a törvény, hogy a magyar föld nem kerülhet külföldi tulajdonba.","text_id":2014010010}
{"mondat_id":323,"raw_text":"Nos, tisztelt képviselőtársaim, ez az, ami nem igaz.","text_id":2014010010}
{"mondat_id":324,"raw_text":"A kormányoldal nyitva hagyta ugyanis a kerti kiskaput ahhoz, hogy a külgazdasági kapcsolatokban preferált országok polgárai és gazdasági társaságai Magyarországon magyar föld felett rendelkezési jogot szerezhessenek.","text_id":2014010010}
{"mondat_id":325,"raw_text":"Ahogy láttam, az új kormányzati struktúra éppen jó keretet ad majd ehhez.","text_id":2014010010}
{"mondat_id":326,"raw_text":"Tisztelt Képviselőtársak!","text_id":2014010010}
{"mondat_id":327,"raw_text":"Ha bármi elhomályosítaná a tisztánlátást, engedjék meg, hogy megmagyarázzam, hogyan lehetséges a magyar földet orosz, azeri, török vagy bármely más állampolgárnak vagy cégnek a kezére juttatni.","text_id":2014010010}
{"mondat_id":328,"raw_text":"(Közbeszólások a Jobbik soraiból.","text_id":2014010010}
{"mondat_id":329,"raw_text":") Vegyünk egy konkrét példát!","text_id":2014010010}
{"mondat_id":330,"raw_text":"Egy magyarországi gazdasági társaság, jogi személy a földtörvény hatálybalépése előtt jogszerűen megszerezhetett termőföldet, mondjuk, megszerzett ezer hektárt.","text_id":2014010010}
{"mondat_id":331,"raw_text":"Ez a tulajdonjog május 1-je után is az övé marad.","text_id":2014010010}
{"mondat_id":332,"raw_text":"Mi történik, ha például ebben a gazdasági társaságban 25 százaléknyi üzletrészt megvesz egy orosz, azeri, török vagy a keleti nyitás jegyében bármely más külföldi személy vagy cég?","text_id":2014010010}
{"mondat_id":333,"raw_text":"Megteheti?","text_id":2014010010}
{"mondat_id":334,"raw_text":"Igen.","text_id":2014010010}
{"mondat_id":335,"raw_text":"Tisztelt Képviselőtársaim!","text_id":2014010010}
{"mondat_id":336,"raw_text":"Megteheti, ugyanis semmi nem tiltja, hogy ilyen módon befolyást szerezzen a földtulajdon felett olyan személy vagy gazdasági társaság, amely közvetlenül nem vehetne termőföldet.","text_id":2014010010}
{"mondat_id":337,"raw_text":"Persze, nem is közvetlenül a földet veszi meg, hanem a céget, amelyiknek a termőföld a tulajdonában van.","text_id":2014010010}
{"mondat_id":338,"raw_text":"Úgy tűnik tehát, hogy a termőföldet is úgy sikerül megvédeni, ahogy a magán-nyugdíjpénztári befizetéseket.","text_id":2014010010}
{"mondat_id":339,"raw_text":"Tisztelt Képviselőtársak!","text_id":2014010010}
{"mondat_id":340,"raw_text":"Ha nem az a cél, hogy a keleti gazdasági kapcsolatépítés jegyében seftelni lehessen a magyar földdel, akkor ezt viszonylag egyszerűen be lehet bizonyítani.","text_id":2014010010}
{"mondat_id":341,"raw_text":"E helyről szeretném fölszólítani a földművelésügyi tárca majdani vezetőjét, hogy terjessze be a kormány elé azt a tervezetét, amelyik bezárja a magyar föld külföldi kézbe adásának ezt a kiskapuját, és ne hagyja, hogy a külgazdasági miniszter vagy bármely más kormánytag ettől eltántorítsa.","text_id":2014010010}
{"mondat_id":342,"raw_text":"Ha nem ez történik, tisztelt képviselőtársak, akkor jogosan vetődik fel a kérdés, hogy kinek szánja a magyar földet a kormány.","text_id":2014010010}
{"mondat_id":343,"raw_text":"Tisztelt Országgyűlés!","text_id":2014010010}
{"mondat_id":344,"raw_text":"Miközben az új földtörvény nyitva hagyja a kiskaput, hogy akár keleti oligarchákat juttasson magyar földhöz, ugyanakkor elveszi a megélhetést, a földhasználat jogát a kisemberektől.","text_id":2014010010}
{"mondat_id":345,"raw_text":"A földművesnek nem minősülő magánszemélyek, akiket nevezhetünk most hobbikertészeknek, mostantól nem szerezhetnek földhasználati jogot.","text_id":2014010010}
{"mondat_id":346,"raw_text":"A korábbi néven zártkertekben vagy hobbikertekben munkálkodó bérlőknek el kell búcsúzniuk az általuk művelt kis földecskétől, azt nem bérelhetik újra.","text_id":2014010010}
{"mondat_id":347,"raw_text":"Ezentúl csak arra szerezhetnek jogot, hogy vagy gyümölcsöt, vagy sást gyűjtsenek, a zöldborsót már nem termelhetik meg az asztalukra.","text_id":2014010010}
{"mondat_id":348,"raw_text":"Tisztelt Országgyűlés!","text_id":2014010010}
{"mondat_id":349,"raw_text":"A legjobb szándékú jogalkotásba is csúszhat hiba.","text_id":2014010010}
{"mondat_id":350,"raw_text":"Ha ez véletlen, akkor ki kell javítani.","text_id":2014010010}
{"mondat_id":351,"raw_text":"De tudják, az összkép így, ahogy van, több mint furcsa.","text_id":2014010010}
{"mondat_id":352,"raw_text":"Persze az is lehet, hogy a cégeken keresztüli tulajdonszerzést azért hagyták nyitva, hogy magyar oligarchák - mondjuk, a Nyerges-birodalom - juthassanak így még több földhöz.","text_id":2014010010}
{"mondat_id":353,"raw_text":"De, tisztelt hölgyeim és uraim, tudomásul kell venni, hogy a magyar föld a vidéken élő emberek megélhetését kell hogy szolgálja, és nem magyar és főleg nem külföldi oligarchák gazdagodását, tulajdonszerzését.","text_id":2014010010}
{"mondat_id":354,"raw_text":"Ezért arra szólítom fel önöket, a Magyar Országgyűlést, hogy ezt a kiskaput zárjuk be.","text_id":2014010010}
{"mondat_id":355,"raw_text":"Ebben biztosan partnerként számíthatnak ránk is.","text_id":2014010010}
{"mondat_id":356,"raw_text":"Köszönöm szépen, hogy meghallgattak.","text_id":2014010010}
{"mondat_id":357,"raw_text":"(Taps az MSZP soraiban.","text_id":2014010010}
{"mondat_id":358,"raw_text":")","text_id":2014010010}
{"mondat_id":359,"raw_text":"HARRACH PÉTER (KDNP): Tisztelt Elnök Úr!","text_id":2014010011}
{"mondat_id":360,"raw_text":"Tisztelt Képviselőtársaim!","text_id":2014010011}
{"mondat_id":361,"raw_text":"A vasárnapi választás eredményét különbözőképpen értékelték a pártok vezetői: miniszterelnök úr Magyarországról beszélt és a képviselők felelősségéről, az ellenzéki pártok képviselői saját szervezetükről, illetve az ellenzéki térfél átrendeződéséről.","text_id":2014010011}
{"mondat_id":362,"raw_text":"A választásnak, ahogy már a kampányban is említettük, kettős célja volt, egyrészt a nemzeti érdek hatékony képviselete.","text_id":2014010011}
{"mondat_id":363,"raw_text":"Mi a hatékony?","text_id":2014010011}
{"mondat_id":364,"raw_text":"Ha határozottan és ugyanakkor okosan sikerül képviselni ezt az érdeket.","text_id":2014010011}
{"mondat_id":365,"raw_text":"A választók úgy döntöttek, hogy a jobbközép erő alkalmas erre, se a bal-, se a jobboldali szélsőség nem.","text_id":2014010011}
{"mondat_id":366,"raw_text":"Illetve a másik tétje ennek a választásnak az volt, hogy az európai érdeket is tudjuk képviselni helyesen.","text_id":2014010011}
{"mondat_id":367,"raw_text":"Ma az európai érdek nem más, mint a versenyképesség erősítése egyrészt, hiszen azt tapasztaljuk, hogy az amerikai, ázsiai gazdaság erősödik, és az európai nem tart ezzel lépést.","text_id":2014010011}
{"mondat_id":368,"raw_text":"De természetesen az egészséges társadalom építése is közös célunk Európában.","text_id":2014010011}
{"mondat_id":369,"raw_text":"Legyen mindenki számára világos, hogy bár vannak vitáink az uniós tisztségviselőkkel, de számunkra, Magyarország számára is fontos az erős Európa, és ennek keretében a gazdasági versenyképesség, illetve annak a sajátos társadalmi válságnak a kezelése is, ami Európában a nyugati kultúra általános válságából táplálkozik.","text_id":2014010011}
{"mondat_id":370,"raw_text":"A magyar képviselőknek azokat a törekvéseket kell erősíteni, amelyek az egészséges és nem a dekadens gondolkodásból fakadnak.","text_id":2014010011}
{"mondat_id":371,"raw_text":"A tegnapi választás legnagyobb eredménye, hogy ezeket a szempontokat a választók felismerték.","text_id":2014010011}
{"mondat_id":372,"raw_text":"Természetesen volt egy járulékos hatása is ennek a választásnak, ahogy említettem, az ellenzéki térfél átrendeződése.","text_id":2014010011}
{"mondat_id":373,"raw_text":"Nem szeretném eltúlozni egyetlen személynek sem a jelentőségét, de van egy sikeres ember, aki nagy szerepet játszott ebben.","text_id":2014010011}
{"mondat_id":374,"raw_text":"Sikeresen szétverte a saját pártját, és amikor tehette, akkor sikeresen padlóra küldte az országot is.","text_id":2014010011}
{"mondat_id":375,"raw_text":"Ma ő és barátai, illetve az általa küldöttek európai képviselőként jutottak be az Európai Parlamentbe.","text_id":2014010011}
{"mondat_id":376,"raw_text":"Nem az ő érdeme, de a teljes baloldalra jellemző, hogy sok szállal kötődnek az európai baloldalhoz, ahhoz a baloldalhoz, amelyiknek a döntései nem tekinthetők jó döntésnek akkor, amikor nem a hagyományos szerepet játsszák, a hagyományos baloldali szerepet, tehát a kisember támogatását vagy a leszakadó rétegek képviseletét, hanem a nagy cégek és a pénzvilág képviseletét vállalták fel.","text_id":2014010011}
{"mondat_id":377,"raw_text":"A részvételről is érdemes szólni, hiszen ez sokakat foglalkoztat, okkal.","text_id":2014010011}
{"mondat_id":378,"raw_text":"Akkor, amikor megállapítjuk, hogy Közép-Európában, Magyarországon jelentősebb volt a részvétel, mint a többi országban, akkor azért tudomásul kell vennünk, hogy a társadalom érdeklődése az Unió dolgai felé mérsékelt.","text_id":2014010011}
{"mondat_id":379,"raw_text":"És ha már az uniós parlamentről van szó, akkor hadd fejezzem ki reményemet, hogy azt a színfoltot, ami eltűnik most a parlamentből, egy olyan személyiségre gondolok, aki nem tekinthető Magyarország barátjának - a színfoltot nem a párt színe adja, hanem a személyiség -, reméljük, hogy ezt egy másik színfolt, ami Magyarországról érkezik, nem fogja pótolni, és valóban igaz lesz az, hogy minden magyar képviselő Magyarország érdekeit fogja az Európai Parlamentben képviselni.","text_id":2014010011}
{"mondat_id":380,"raw_text":"Köszönöm szépen a figyelmüket.","text_id":2014010011}
{"mondat_id":381,"raw_text":"(Taps a kormánypárti padsorokban.) (13.20)","text_id":2014010011}
{"mondat_id":382,"raw_text":"DR. SZÉL BERNADETT (LMP): Köszönöm a szót, elnök úr.","text_id":2014010012}
{"mondat_id":383,"raw_text":"Tisztelt Államtitkár Úr! Kedves Képviselőtársaim!","text_id":2014010012}
{"mondat_id":384,"raw_text":"Érdekfeszítő volt hallgatni a KDNP öntömjénezését, de én most egy nagyon prózai témáról szeretnék beszélni, mégpedig az Orbán-kormány egyik legnagyobb tévedéséről, amelyről mindenki tud, de sokkal kevesebbet tudunk az okokról és a következményekről a paksi bővítéssel kapcsolatban.","text_id":2014010012}
{"mondat_id":385,"raw_text":"Holott ebben az országban mindenkinek joga, sőt érdeke megtudni azt, hogy mi áll a paksi bővítés hátterében, de a kormány most már a legnevetségesebb indoklásoktól sem riad vissza annak érdekében, hogy megőrizze méltatlan titkát.","text_id":2014010012}
{"mondat_id":386,"raw_text":"A titok pedig a következő: egyrészt tudni szeretnénk, hogy önök miért vágtak ebbe bele, és a másik titok pedig az, amire tudni szeretnénk a választ, hogy hogyan képzelik önök a folytatást.","text_id":2014010012}
{"mondat_id":387,"raw_text":"A Lehet Más a Politika napi szinten küzd, közérdekű adatkérésekkel él és perekhez folyamodott azért, hogy megtudjuk, pontosan hogyan áll ez az ügy.","text_id":2014010012}
{"mondat_id":388,"raw_text":"Célunk az, hogy a magyar emberek elől ne lehessen eltitkolni a közös jövőnket döntően befolyásoló tényeket.","text_id":2014010012}
{"mondat_id":389,"raw_text":"Mi azért vagyunk itt, hogy azt a méltatlan kormányzati hozzáállást ne engedjük tovább folyni, ami egyrészt a magyar embereket megfosztja a döntési lehetőségüktől, másrészt pedig hazánkat végzetes függőségbe taszítja, konkrétan Vlagyimir Putyin prédájává tesz minket.","text_id":2014010012}
{"mondat_id":390,"raw_text":"Ha lehetne rangsorolni azt a kárt, amelyet önök ezzel a bővítési projekttel tesznek, azok közül ez a legdurvább, ez a legnagyobb.","text_id":2014010012}
{"mondat_id":391,"raw_text":"Tisztelt Államtitkár Úr!","text_id":2014010012}
{"mondat_id":392,"raw_text":"Ez egy olyan bővítés ugyanis, amelynek következtében ez az ország, Magyarország fog zsugorodni.","text_id":2014010012}
{"mondat_id":393,"raw_text":"Önök beszűkítik a lehetőségeinket.","text_id":2014010012}
{"mondat_id":394,"raw_text":"Önök elviszik azt a pénzt, amelyet érdemes és értelmes dolgokra is tudnánk fordítani.","text_id":2014010012}
{"mondat_id":395,"raw_text":"Például munkahelyteremtésre, fenntartható energiaforrások használatára, de mondom még egyszer, a legdurvább hiba az, hogy Vlagyimir Putyinnal való függőségbe taszítanak minket.","text_id":2014010012}
{"mondat_id":396,"raw_text":"Tudja, államtitkár úr, itt nem arról van már szó igazán, hogy ki támogatja a nukleáris energia használatát vagy ki nem.","text_id":2014010012}
{"mondat_id":397,"raw_text":"A Lehet Más a Politikának ezzel kapcsolatban van egy nagyon erős mondása, mi ahhoz tartjuk magunkat.","text_id":2014010012}
{"mondat_id":398,"raw_text":"De amit önök itt csinálnak, arra igazából épeszű magyarázat nincsen.","text_id":2014010012}
{"mondat_id":399,"raw_text":"Egyrészt teljesen nyilvánvaló, hogy önöknek nincsenek a bővítést megalapozó dokumentumaik.","text_id":2014010012}
{"mondat_id":400,"raw_text":"Ha lennének, azokat már régen odaadták volna.","text_id":2014010012}
{"mondat_id":401,"raw_text":"Másrészt meg úgy tolnak át egy nemzetközi szerződést a magyar parlamenten, hogy Gyurcsány Ferenc 2009-es produkcióját is überelik vele pofátlanságban.","text_id":2014010012}
{"mondat_id":402,"raw_text":"Másrészt mennek a perek, és a legnevetségesebb indoklások kerülnek most már elő a bíróságokon.","text_id":2014010012}
{"mondat_id":403,"raw_text":"Konkrétan ott tartunk, hogy a magyar kormány nem tudja, hogy az egyes dokumentumok hol vannak, náluk vagy bárhol máshol.","text_id":2014010012}
{"mondat_id":404,"raw_text":"Hát akkor vegyenek föl irattározó személyzetet, és próbáljanak rendet teremteni a saját adataik között!","text_id":2014010012}
{"mondat_id":405,"raw_text":"De a lényeg az - és ez itt a legfontosabb -, hogy Magyarország függőségét növelik ezzel a projekttel, Putyin rabszolgáivá tesznek minket, de nemcsak engem és a mi generációnkat, hanem a gyerekeinket és az unokáinkat is.","text_id":2014010012}
{"mondat_id":406,"raw_text":"Persze vannak, akik ehhez örömmel tapsikolnak.","text_id":2014010012}
{"mondat_id":407,"raw_text":"Az ügynökügybe keveredett Jobbikban működő Kovács Béla elvtárs nyilván nem kifogásolja a dolgok menetét (Moraj a Jobbik soraiban.), és a Jobbikra nyilván számíthattak a Putyinnal való közös táncban.","text_id":2014010012}
{"mondat_id":408,"raw_text":"De mi itt, a Lehet Más a Politikában Magyarországot szolgáljuk, a magyar érdeket szolgáljuk, és nekünk fontos a nemzet érdeke.","text_id":2014010012}
{"mondat_id":409,"raw_text":"Úgyhogy egyenes választ szeretnék kapni arra, hogy parlament elé kerül-e egyáltalán a bővítéssel felvett hitel szerződése, és ha a parlament elé kerül, akkor mikor fog a parlament elé kerülni.","text_id":2014010012}
{"mondat_id":410,"raw_text":"Botrány az, tisztelt államtitkár úr, hogy orosz honlapokon keresgélve találtuk meg a szerződés szövegét.","text_id":2014010012}
{"mondat_id":411,"raw_text":"Tudja, én már az a generáció vagyok, akinek nem volt kötelező oroszt tanulni az iskolában.","text_id":2014010012}
{"mondat_id":412,"raw_text":"Sajnálattal látom, hogy a lányaim lehet, hogy már abba a generációba fognak tartozni, akiknek megint kötelező lesz oroszt tanulni.","text_id":2014010012}
{"mondat_id":413,"raw_text":"(Moraj, közbeszólások a Fidesz soraiból: Jaaj!)","text_id":2014010012}
{"mondat_id":414,"raw_text":"Másrészt pedig lehet, hogy önök most már olyan mély szerelembe estek Vlagyimir Putyin elvtárssal, hogy önök félszavakból is értik egymást.","text_id":2014010012}
{"mondat_id":415,"raw_text":"De mi, ha lehet, szeretnénk ebből a románcból kimaradni, és kérjük a fordítást.","text_id":2014010012}
{"mondat_id":416,"raw_text":"Kérjük a hiteles, magyar nyelvű fordítást, és kérjük ezt a magyar kormánytól.","text_id":2014010012}
{"mondat_id":417,"raw_text":"Tisztelt Államtitkár Úr!","text_id":2014010012}
{"mondat_id":418,"raw_text":"A Lehet Más a Politika eltökélt abban, hogy hazánk függőségét csökkentsük.","text_id":2014010012}
{"mondat_id":419,"raw_text":"Nekünk ez az elsőrendű célunk.","text_id":2014010012}
{"mondat_id":420,"raw_text":"És egyre növekvő aggodalommal figyeljük azt, hogy önök összeborulnak a putyini Oroszországgal, és az orosz befolyás folyamatosan emelkedik Magyarországon.","text_id":2014010012}
{"mondat_id":421,"raw_text":"Én azt várom önöktől, tisztelt államtitkár úr, hogy ha már elkötelezték magukat az eurázsiai birodalom tervét szövögető Putyinnak, akkor vállalják fel, és hozzák nyilvánosságra az összes olyan dokumentumot, ami ebben a paktumban szerepel.","text_id":2014010012}
{"mondat_id":422,"raw_text":"(13.30)","text_id":2014010012}
{"mondat_id":423,"raw_text":"Nemzeti érdeknek tartjuk azt egyébként, hogy ezt a bővítést itt és most leállítsák, de mielőtt ezt megteszik - ha egyáltalán hajlandók rá, és képesek felismerni a mostani helyzetet -, mondja meg nekem, államtitkár úr: látni fogjuk mi ezt a hitelszerződést itt a parlamentben vagy nem?","text_id":2014010012}
{"mondat_id":424,"raw_text":"Szavazni fogunk róla vagy nem?","text_id":2014010012}
{"mondat_id":425,"raw_text":"Megkapjuk a hiteles magyar fordítást itt mi, képviselők ellenzékben és az összes magyar ember vagy nem?","text_id":2014010012}
{"mondat_id":426,"raw_text":"Tisztelettel várom válaszait.","text_id":2014010012}
{"mondat_id":427,"raw_text":"(Taps az LMP és a független képviselők soraiban.","text_id":2014010012}
{"mondat_id":428,"raw_text":")","text_id":2014010012}
{"mondat_id":429,"raw_text":"BALCZÓ ZOLTÁN (Jobbik): Elnök úr, köszönöm a szót.","text_id":2014010013}
{"mondat_id":430,"raw_text":"Tisztelt Országgyűlés!","text_id":2014010013}
{"mondat_id":431,"raw_text":"A magyarországi európai parlamenti választásoknak van egy olyan adata, amin minden felelősségteljes politikai erőnek el kell gondolkodnia: amíg az Európai Unióban hosszú idő óta most nem csökkent a választáson részt vevők száma, nálunk 2009-hez képest 20,5 százalékkal, 600 ezerrel kevesebben vettek részt ezen a választáson.","text_id":2014010013}
{"mondat_id":432,"raw_text":"Az én meggyőződésem az, hogy ennek az az oka, hogy nem sikerült közel hozni a választókhoz azt, hogy az európai parlamenti választás, a leendő parlament összetétele róluk is szól, az ő mindennapjaikat is befolyásolni fogja.","text_id":2014010013}
{"mondat_id":433,"raw_text":"Nem voltak érdemi viták a médiában.","text_id":2014010013}
{"mondat_id":434,"raw_text":"Merre tovább, Európa?","text_id":2014010013}
{"mondat_id":435,"raw_text":"Azt hallottuk, azt sulykolták, hogy a nagy választás az, hogy a Néppártnak lesz nagyobb támogatottsága vagy a szocialistáknak.","text_id":2014010013}
{"mondat_id":436,"raw_text":"Teljesen világos, hogy az Európai Unió leglényegesebb kérdéseiben ezek a pártok ugyanolyan döntéseket hoznak, és az alapvető kérdés az volt - csak itt elhallgatták -, hogy vajon az úgynevezett EU-szkeptikus pártok milyen előretörést érnek el, azok a pártok, amelyek nem fogadják el, hogy az előző tíz év folytatódjon.","text_id":2014010013}
{"mondat_id":437,"raw_text":"Mert az előző tíz év tényszerűen bebizonyította, hogy a gazdag és a szegény országok között, ha tetszik, a centrum és a periféria között a szakadék növekedett.","text_id":2014010013}
{"mondat_id":438,"raw_text":"És lehetett volna beszélni a termőföld megvédésének kérdéséről is.","text_id":2014010013}
{"mondat_id":439,"raw_text":"Számomra meglepő, de pozitív dolog, hogy az MSZP-t ért választási sokk után váratlanul, most először két év után, a külföldiektől való földvédelem is fölmerül; azon kicsit csodálkozom, hogy elsősorban a keleti oligarcháktól akarják megvédeni.","text_id":2014010013}
{"mondat_id":440,"raw_text":"Tőlük is meg kell - de mi a magyar valóság?","text_id":2014010013}
{"mondat_id":441,"raw_text":"Például Megyeren osztrák tulajdonba került termőföld esetén amerikai bérlő német szolgáltatóval megműveltetve kívánja elérni, hogy ott betárcsázzák a jelenlegi bérlők búzáját és repcéjét, és helyette mi legyen: helyette energiafüzet ültessenek.","text_id":2014010013}
{"mondat_id":442,"raw_text":"Ez a magyar valóság.","text_id":2014010013}
{"mondat_id":443,"raw_text":"Persze, a keleti oligarcháktól is meg kell védeni, azok is itt akarnak földet vásárolni.","text_id":2014010013}
{"mondat_id":444,"raw_text":"Programvita helyett egy dologról szólt ez a választás: egy koalíció a Jobbik ellen nemzetközi nyomásra, hogy igyekezzenek megtörni, hogy ne lehessen második ezen a választáson.","text_id":2014010013}
{"mondat_id":445,"raw_text":"Ennek az eszköze pedig a Kovács Béla körül gerjesztett botrány volt.","text_id":2014010013}
{"mondat_id":446,"raw_text":"Azt mondták, ahogy kiszivárgott, hogy kémkedés az EU intézményei ellen.","text_id":2014010013}
{"mondat_id":447,"raw_text":"A szakértők pillanatok alatt szétzúzták ezt a vádat, képtelenség, hogy valaki kémet nem lelepleznek, hanem sajtótájékoztatót tart, kezében ott az útlevele, tehát ez teljesen hiteltelenné vált.","text_id":2014010013}
{"mondat_id":448,"raw_text":"És hazaárulásról beszélnek ebben az esetben?","text_id":2014010013}
{"mondat_id":449,"raw_text":"Hát, ha ez a vád még igaz is lenne, azért az EU intézményei a mi hazánk?","text_id":2014010013}
{"mondat_id":450,"raw_text":"Végül odáig jutottak el, hogy az EU elleni bomlasztás az ő bűne, és ennek eszköze az Európai Nemzeti Mozgalmak Szövetsége.","text_id":2014010013}
{"mondat_id":451,"raw_text":"Az a mozgalom, amit legálisan elfogad az Európai Parlament és finanszíroz?","text_id":2014010013}
{"mondat_id":452,"raw_text":"Teljesen abszurd vádak, és örülünk neki, hogy a Jobbikot nem sikerült megtörni.","text_id":2014010013}
{"mondat_id":453,"raw_text":"Köszönjük a mi szavazóinknak, akik kiálltak mellettünk, és lehetővé tették, hogy a Jobbik Magyarország második legerősebb politikai erejévé vált, ami több, mint szimbolikus jelentőségű, mert általában a második erőt szokták egy kormányon lévő kihívójának tekinteni.","text_id":2014010013}
{"mondat_id":454,"raw_text":"Szerettünk volna jobb eredményt elérni?","text_id":2014010013}
{"mondat_id":455,"raw_text":"Igen, mi is szerettünk volna, de az előző okok miatt a mi választóink egy részét sem hozta lázba az európai parlamenti választás.","text_id":2014010013}
{"mondat_id":456,"raw_text":"(13.40) Mi megismételtük a 2009-es eredményünket, miközben a Fidesznek is 4,9 százalékkal csökkent a támogatottsága a 2009-es EP-választáshoz képest.","text_id":2014010013}
{"mondat_id":457,"raw_text":"Mi azt tartjuk helyesnek az Európai Parlamentben, ha saját vitáinkat itt, ebben a parlamentben fogjuk lefolytatni, és nem kivisszük.","text_id":2014010013}
{"mondat_id":458,"raw_text":"Erre példát mutatott Morvai Krisztina is a Tavares-jelentés tárgyalásánál; igen, több kérdésben abban sem értettünk egyet, de nem az EP a színtere annak, hogy ezeket a vitákat ott elintézzük.","text_id":2014010013}
{"mondat_id":459,"raw_text":"Egyébként a Jobbik nevében felelősségteljes munkát kívánok minden, Brüsszelben feladatot vállaló képviselőnek, és el kell hogy mondjam, miközben ők minket szélsőségesnek bélyegeznek mint nemzeti radikális pártot - ideológiailag bizony mi is nagyon távol állunk tőlük -, de mégis konkrét ügyek mentén mi velük is együttműködnénk, mert a magyar érdek nekünk mindennél fontosabb.","text_id":2014010013}
{"mondat_id":460,"raw_text":"Köszönöm szépen.","text_id":2014010013}
{"mondat_id":461,"raw_text":"(Taps a Jobbik soraiban.","text_id":2014010013}
{"mondat_id":462,"raw_text":")","text_id":2014010013}
{"mondat_id":463,"raw_text":"ROGÁN ANTAL (Fidesz): Köszönöm a szót.","text_id":2014010014}
{"mondat_id":464,"raw_text":"Tisztelt Elnök Úr!","text_id":2014010014}
{"mondat_id":465,"raw_text":"Tisztelt Képviselőtársaim!","text_id":2014010014}
{"mondat_id":466,"raw_text":"Magyarország polgárai hét héttel a parlamenti választások után a tegnapi napon ismét véleményt mondtak.","text_id":2014010014}
{"mondat_id":467,"raw_text":"Május 25-én az európai parlamenti választáson Magyarország polgárai egyszerre mondtak nemet, és egyszerre mondtak igent.","text_id":2014010014}
{"mondat_id":468,"raw_text":"Nemet mondtak a szélsőségekre, a szélsőséges politikai megnyilvánulásokra és stílusra, és igent mondtak a magyar nemzeti érdekek egységes és határozott képviseletére.","text_id":2014010014}
{"mondat_id":469,"raw_text":"Tisztelt Képviselőtársaim!","text_id":2014010014}
{"mondat_id":470,"raw_text":"Ez a vélemény mindannyiunk számára fontos, és azt gondolom, mindannyiunkat kötelez.","text_id":2014010014}
{"mondat_id":471,"raw_text":"Ne felejtsük el, Magyarország polgárai a tegnapi napon valóban nemet mondtak.","text_id":2014010014}
{"mondat_id":472,"raw_text":"Nemet mondtak arra a szélsőségre, amelyik a magyar nemzeti érdekek feladását hirdette, és európai egyesült államokat szorgalmaz az önálló és független Magyarország helyett.","text_id":2014010014}
{"mondat_id":473,"raw_text":"Nemet mondtak erre a szélsőségre, hiszen kevesebb, mint a magyarok 10 százaléka gondolta úgy, hogy ez az ő számára járható út lehet.","text_id":2014010014}
{"mondat_id":474,"raw_text":"Nemet mondtak egy másik szélsőségre is, arra a szélsőséges gondolatra, amelyik Magyarországnak az Európai Unióból való kilépésével játszadozik; amelyik ezáltal veszélyezteti a magyar munkahelyeket, a magyar családok érdekeit, a Magyarországnak járó fejlesztési forrásokat.","text_id":2014010014}
{"mondat_id":475,"raw_text":"És nemet mondtak az ezzel párosuló szélsőséges politikai stílusra, amelynek sajnos a magyar parlament alakuló ülésén, e hónap elején itt a Ház előtt többször is láthattuk tanújelét.","text_id":2014010014}
{"mondat_id":476,"raw_text":"Azt gondolom, hogy ez azok számára, akiknek üzenni akartak a magyar választók, mindenképpen elgondolkodtató kell hogy legyen, de a magyar választók legfontosabb üzenete az, amiért a Fidesz-KDNP több szavazatot kapott arányosan, mint a legutóbbi parlamenti választáson.","text_id":2014010014}
{"mondat_id":477,"raw_text":"A magyar választók ugyanis azt mondták, hogy az ő számukra a piros-fehér-zöld az első.","text_id":2014010014}
{"mondat_id":478,"raw_text":"Egyértelműen megüzenték azt, hogy Magyarország minden politikai erejétől Magyarország határain kívül a magyar érdekek egységes képviseletét várják el, pártpolitikai hovatartozástól függetlenül.","text_id":2014010014}
{"mondat_id":479,"raw_text":"Ez a legfontosabb üzenet, amit le lehet vonni a tegnapi európai parlamenti választásból.","text_id":2014010014}
{"mondat_id":480,"raw_text":"Éppen ezért, tisztelt képviselőtársaim, azt gondolom, hogy ez kötelez minket elsősorban.","text_id":2014010014}
{"mondat_id":481,"raw_text":"Szimbolikus is, hogy ebben az ülésteremben, ahol most ülünk, először van olyan helyzet, hogy minden európai parlamenti képviselőnek megvan a névre szóló helye.","text_id":2014010014}
{"mondat_id":482,"raw_text":"Ezért azt gondolom, hogy az ő számukra is teljesen egyértelmű kell hogy legyen, hogy az innen induló munkájuk az, ami elsőbbséget élvez.","text_id":2014010014}
{"mondat_id":483,"raw_text":"Ebben a Házban közösen döntjük el, hogy melyek Magyarország legfontosabb érdekei, amelyek mellett a magyar határokon kívül - a belpolitikai vitákat félretéve - közösen és egységesen kell kiállnunk.","text_id":2014010014}
{"mondat_id":484,"raw_text":"Azt gondolom, itt most van egy olyan pillanat, tisztelt képviselőtársaim, amikor félretehetjük az ezzel kapcsolatos múltbéli vitákat, és arra szeretném kérni mindannyiukat, hogy a saját színeikben jelölt európai parlamenti képviselőket igenis győzzék meg arról, hogy Brüsszelbe nem a belpolitikai vitákat kell kivinni, ott a magyar érdekeket kell egységesen képviselni.","text_id":2014010014}
{"mondat_id":485,"raw_text":"Tanulják meg, hogy a magyar választók azért büntettek, mert a Tavares-jelentés elfogadását nem tudták elfogadni, mert azt gondolták, hogy az Magyarország érdekeinek a feladását jelenti (Balla György: Így van.); hogy a magyar választók azért büntettek, mert egy szélsőséges politikai stílus megjelenítése az Európai Parlamentben szerintük Magyarország érdekeivel ellentétes, sőt Magyarország lejáratásával egyenértékű.","text_id":2014010014}
{"mondat_id":486,"raw_text":"(13.50) A magyar polgárok azt szeretnék, hogy egységesen védjük Brüsszelben a magyar érdekeket, hogy függetlenül attól, hogy a 21 európai parlamenti képviselőből kit melyik párt delegált, mindannyian egységesen álljunk ki a rezsicsökkentés mellett, mert az fontos a magyar családoknak.","text_id":2014010014}
{"mondat_id":487,"raw_text":"Azt kérik, hogy ezt ne vonjuk kétségbe.","text_id":2014010014}
{"mondat_id":488,"raw_text":"Azt kérik, hogy Magyarországról csak igennel voksoljunk, és egységesen képviseljük Magyarország érdekeit az Európai Parlamentben.","text_id":2014010014}
{"mondat_id":489,"raw_text":"Azt várják el, hogy együtt védjük meg a magyar földet, és hogyha szükség van méltányos közteherviselésre a magyar költségvetés érdekében, a magyar családok érdekében, akkor a multinacionális érdekek helyett minden alkalommal a méltányos közteherviselés, a magyar családok érdekei, a magyar érdek mellett álljunk ki egységesen az Európai Parlamentben.","text_id":2014010014}
{"mondat_id":490,"raw_text":"Ezt üzenték meg a magyar választópolgárok a tegnapi napon.","text_id":2014010014}
{"mondat_id":491,"raw_text":"Azt gondolom, ma itt van az a pillanat, amikor azt mondhatjuk, hogy azok, akik eddig nem ezt tették, szakíthatnak ezzel a gyakorlattal.","text_id":2014010014}
{"mondat_id":492,"raw_text":"Mi továbbra is ugyanezt fogjuk tenni.","text_id":2014010014}
{"mondat_id":493,"raw_text":"Egységesen mindig csak a magyar érdeket fogjuk képviselni, és mindig azt fogjuk tenni, hogy egyébként ebben semmilyen belpolitikai vitát Európán kívülre vagy az Európai Parlamentbe nem viszünk.","text_id":2014010014}
{"mondat_id":494,"raw_text":"Én arra kérem önöket (Az elnök a csengő megkocogtatásával jelzi az idő leteltét.), hogy ezt önök is fontolják meg.","text_id":2014010014}
{"mondat_id":495,"raw_text":"Köszönöm szépen a figyelmüket.","text_id":2014010014}
{"mondat_id":496,"raw_text":"(Taps a kormánypárti padsorokban.","text_id":2014010014}
{"mondat_id":497,"raw_text":")","text_id":2014010014}
{"mondat_id":498,"raw_text":"DR. SCHIFFER ANDRÁS (LMP): Köszönöm szépen.","text_id":2014010015}
{"mondat_id":499,"raw_text":"Elnök Úr!","text_id":2014010015}
{"mondat_id":500,"raw_text":"Tisztelt Országgyűlés!","text_id":2014010015}
{"mondat_id":501,"raw_text":"A kormány betolta a paksi hitelszerződést a parlament elé.","text_id":2014010015}
{"mondat_id":502,"raw_text":"Ez azt jelenti, hogy tízmilliárd euró értékű devizahitel-ügyletbe kergeti az országot, közel 5 százalékos kamatra, aminek nagyobb részét kötelezően az orosz partnernek 15 napos határidővel kell megfizetni.","text_id":2014010015}
{"mondat_id":503,"raw_text":"Tisztelt Országgyűlés!","text_id":2014010015}
{"mondat_id":504,"raw_text":"Magyarország tragikus függősége négy összetevőből áll: a torz gazdasági szerkezet, a növekvő jövedelemkiáramlás, a növekvő energiafüggőség, a növekvő államadósság.","text_id":2014010015}
{"mondat_id":505,"raw_text":"Ennek az összeredménye: alacsony bérek és egy, a külföldi tőkének és a belföldi oligarcháknak kiszolgáltatott, összeszerelő ország.","text_id":2014010015}
{"mondat_id":506,"raw_text":"A torz gazdasági szerkezet továbbélését pontosan mutatják Szijjártó Péter minapi szavai, amikor azt mondta, hogy Magyarországnak a térségben első helyen kell állnia a külfölditőke-vonzó képességben.","text_id":2014010015}
{"mondat_id":507,"raw_text":"Ezt a mesét hallgatjuk 25 éve.","text_id":2014010015}
{"mondat_id":508,"raw_text":"Ez a torz gazdasági szerkezet azt jelenti, hogy Magyarország miniszterelnöke azzal házal Szaúd-Arábiában, illetve másutt, hogy Magyarországon olyan kiszolgáltatott a munkaerő, és olyan keveset kell fizetni, hogy itt szabadon be lehet fektetni, és még adókedvezményeket is kapnak.","text_id":2014010015}
{"mondat_id":509,"raw_text":"A tőkeszivattyúról, amiről egyébként miniszterelnök úr tavaly nyáron már beszélt, csak annyit, hogy 2009-ben a hazánkra irányított tőkeszivattyú a GDP 4,7 százalékát vitte ki az országból.","text_id":2014010015}
{"mondat_id":510,"raw_text":"Ez az Orbán-kormány alatt először 5,2 százalékra, majd 5,4 százalékra, 2012-ben 5,7 százalékra, 2013-ban 6 százalékra emelkedett.","text_id":2014010015}
{"mondat_id":511,"raw_text":"Pontosan azért várjuk, hogy a Fidesz-KDNP képviselői is aláírják a NAV-vizsgálóbizottsági kezdeményezésünket, hogy állítsuk meg a jövedelemkiáramlást az országból.","text_id":2014010015}
{"mondat_id":512,"raw_text":"A jövedelemkiáramlás másik fő útja egyébként az offshore-paradicsomok.","text_id":2014010015}
{"mondat_id":513,"raw_text":"Négy éve követeljük, hogy az offshore-lovagokat seprűzzék ki a közszférából.","text_id":2014010015}
{"mondat_id":514,"raw_text":"Ehhez képest egy offshore-lovag lesz a harmadik Orbán-kormány fejlesztési minisztere.","text_id":2014010015}
{"mondat_id":515,"raw_text":"A paksi paktum pedig egyszerre növeli az ország energiafüggőségét és az államadósságot.","text_id":2014010015}
{"mondat_id":516,"raw_text":"Eléggé esélyes, hogy ez a hitelszerződés bele fog ütközni az Alaptörvény 37. § (3) bekezdésébe, és könnyen lehet, hogy az Alkotmánybíróságon előbb-utóbb fel fog borulni.","text_id":2014010015}
{"mondat_id":517,"raw_text":"Tisztelt Országgyűlés!","text_id":2014010015}
{"mondat_id":518,"raw_text":"A Fidesz álláspontja szerint Kovács Béla jobbikos EP-képviselő egyenesen hazaárulást követett el, amikor hosszú időn keresztül szervezetten és konspiráltan működött együtt az oroszokkal.","text_id":2014010015}
{"mondat_id":519,"raw_text":"Az a helyzet, hogy önök szervezetten és konspiráltan működtek együtt az oroszokkal, amikor ezt a hitelszerződést tető alá hozták.","text_id":2014010015}
{"mondat_id":520,"raw_text":"Az a helyzet, hogy akkor, amikor megállapítja a miniszterelnök 2011-ben, hogy az országnak ki kell törnie abból az ördögi körből, ami a lakossági devizaadósságból adódik, ezek után három év elteltével a saját kezével lök bele hárommillió háztartást, tízmillió magyar embert a devizahitel-csapdába.","text_id":2014010015}
{"mondat_id":521,"raw_text":"A paksi bővítésre felvett euróhitel ugyanis ugyanolyan hibás termék, mint amit a magyar devizahitelesekre sóztak rá a bankok.","text_id":2014010015}
{"mondat_id":522,"raw_text":"Itt ugyanis egyetlen fix pont van, a felvett kölcsönösszeg, amelyet a Moszkvában kifundált beruházási konstrukció alapján a Roszatomnak szinte azonnal visszaküldünk Moszkvába.","text_id":2014010015}
{"mondat_id":523,"raw_text":"Ám azt, hogy a törlesztés során pontosan hány forintot kell kifizetniük a magyar adófizetőknek, a húsz évvel ezutáni euróárfolyam ismeretének híján ma senki nem tudja megmondani.","text_id":2014010015}
{"mondat_id":524,"raw_text":"A magyar adófizetők bevételei forintban keletkeznek.","text_id":2014010015}
{"mondat_id":525,"raw_text":"Nekünk nem az számít, hogy hány eurót kell visszafizetni Oroszországnak, hanem az, hogy hány forintot kell megkeresnünk a hitel törlesztéséhez.","text_id":2014010015}
{"mondat_id":526,"raw_text":"Elmondta-e vajon az Orbán-kormány a magyar választóknak azt, hogy minden magyar állampolgárnak legalább 600 ezer forintjába fog kerülni ez a paksi kaland?","text_id":2014010015}
{"mondat_id":527,"raw_text":"2026-tól akkor is fizetnünk kell, ha nem készül el addig az erőmű, aránytalanul nagy terhet ró a következő generációkra és kormányokra, miközben a hasznot a mostani beszállítók élvezik, az orosz fél dönti el, hogy mi számít teljesítésnek, 15 napon túli késedelemnél 150 százalékos büntetőkamat van, 180 napnyi nemfizetés esetén pedig csőbe dönthetik a magyar kormányt.","text_id":2014010015}
{"mondat_id":528,"raw_text":"A paksi erőmű bevételeiből nem lehet kitermelni ezt a hitelállományt, ennek a törlesztésnek kétféle forrása lehet: durva áramáremelés, illetve új adók, adóemelések.","text_id":2014010015}
{"mondat_id":529,"raw_text":"Tisztelt Országgyűlés!","text_id":2014010015}
{"mondat_id":530,"raw_text":"Azt követeljük, ne tűzze napirendjére az Országgyűlés ezt a paktumot, ellenben a kormány sürgősen indítson el egy zöldberuházási programot.","text_id":2014010015}
{"mondat_id":531,"raw_text":"Mi azt szeretnénk, ha Magyarország jövőjét nem a jobban teljesítő Simicska-birodalom Radóc utcai központjában, nem a Bilderberg-csoportban és nem is szervezetten és konspiráltan kötött magyar-orosz paktumokban döntenék el.","text_id":2014010015}
{"mondat_id":532,"raw_text":"Köszönöm szépen.","text_id":2014010015}
{"mondat_id":533,"raw_text":"(Taps az LMP soraiban.","text_id":2014010015}
{"mondat_id":534,"raw_text":"- Szórványos taps az MSZP soraiban.","text_id":2014010015}
{"mondat_id":535,"raw_text":")","text_id":2014010015}
{"mondat_id":536,"raw_text":"GYÖNGYÖSI MÁRTON (Jobbik): Köszönöm a szót.","text_id":2014010016}
{"mondat_id":537,"raw_text":"Tisztelt Elnök Úr!","text_id":2014010016}
{"mondat_id":538,"raw_text":"Tisztelt Képviselőtársaim!","text_id":2014010016}
{"mondat_id":539,"raw_text":"Az elmúlt évek során számos, nemzetbiztonsági szempontból is aggasztó eseménynek lehettünk a szemtanúi, amelyek a nemzeti szuverenitásunkat is mélyen sérthetik, és bizonyos kérdéseket vethetnek fel.","text_id":2014010016}
{"mondat_id":540,"raw_text":"Ha ezek a kérdések megválaszolatlanul maradnak, akkor felmerül a gyanú, hogy Magyarország sorsáról külföldről döntenek, és befolyást gyakorolnak a magyarországi politikai döntéshozatalra is.","text_id":2014010016}
{"mondat_id":541,"raw_text":"Ezek olyan nemzetbiztonsági kockázatok, amelyek minden szempontból figyelmet érdemelnek.","text_id":2014010016}
{"mondat_id":542,"raw_text":"Itt van egyből a Snowden-ügy, amely páratlan, kínos és példátlan, hiszen egy szövetségi rendszeren belüli kémkedésről van szó.","text_id":2014010016}
{"mondat_id":543,"raw_text":"Önök is érzik ennek a kérdésnek a kínosságát, hiszen a tavalyi év végén, decemberben engedtek a Jobbiktól érkező nyomásnak, és összehívták a vizsgálóbizottságot ebben a kérdésben, ma már azonban tudjuk, hogy ez a kutyakomédia, amit önök a Snowden-vizsgálóbizottság kapcsán csináltak, ez nem volt más, mint a Fidesz kampányának a része.","text_id":2014010016}
{"mondat_id":544,"raw_text":"Ezzel üzentek önök a \"nem leszünk gyarmat\" szlogen alatt felvonuló békemenetes táboruknak.","text_id":2014010016}
{"mondat_id":545,"raw_text":"Két semmitmondó alibi ülést tartott ez a bizottság.","text_id":2014010016}
{"mondat_id":546,"raw_text":"Lejárt a március 31-i határidő, nincs zárójelentés, és nincsen semmilyen érdemi megállapítás.","text_id":2014010016}
{"mondat_id":547,"raw_text":"Bátorságot meríthettek volna abból, hogy a Snowden-ügyben a német országgyűlésnek az egyik parlamenti bizottsága vizsgálóbizottságot kezdeményezett, és a LIBE is meghallgatta, még ha közvetetten is, Snowdent erről az egész roppant kínos ügyről.","text_id":2014010016}
{"mondat_id":548,"raw_text":"Most újra bizonyíthatnak, ugyanis a héten a Jobbik újra beadja a vizsgálóbizottságra vonatkozó kezdeményezését.","text_id":2014010016}
{"mondat_id":549,"raw_text":"Reméljük, nem száll inukba a bátorságuk, és támogatni fogják a kezdeményezésünket.","text_id":2014010016}
{"mondat_id":550,"raw_text":"Most hétvégén Dániában egy ugyancsak érdekes találkozóra került sor, egy Bilderberg-ülésre, amiről tudjuk, hogy konspiratív módon, zárt üléseken, a nyilvánosság teljes kizárásával ülésezik, tudjuk azt, hogy minden évben összeülnek, és tudjuk azt, hogy a világ, a globális rend krémje a pénzügyi, a gazdasági és a politikai szférából ott van ezen a találkozón.","text_id":2014010016}
{"mondat_id":551,"raw_text":"Egyesek szerint a cél a nemzetállamok felszámolása, a globális rend és a világkormány létrehozása.","text_id":2014010016}
{"mondat_id":552,"raw_text":"Ezt nem tudjuk, csak sejtjük, de az biztos, hogy nem gittrágásra jönnek össze a világ legbefolyásosabb emberei.","text_id":2014010016}
{"mondat_id":553,"raw_text":"Ezt, bár értékeljük Kósa Lajos humorát, de rajta kívül valószínűleg senki más nem hiszi el ebben az országban.","text_id":2014010016}
{"mondat_id":554,"raw_text":"Aggasztó, hogy azon a Nyugaton, ahol mindenki a politikai döntéshozatal átláthatóságáról, transzparenciájáról beszél, ilyen ülésekre kerülhet sor, és ilyen üléseken születhetnek döntések.","text_id":2014010016}
{"mondat_id":555,"raw_text":"Értékeljük azt, hogy végre a Fidesz és a házi sajtója, a Magyar Nemzet és a HírTV is észrevette azt, hogy magyar résztvevői is vannak ezeknek az üléseknek.","text_id":2014010016}
{"mondat_id":556,"raw_text":"Nagyon örülünk neki, hogy végre Kovács Máté is aggódik a nyilvánosság előtt...","text_id":2014010016}
{"mondat_id":557,"raw_text":"(Moraj.","text_id":2014010016}
{"mondat_id":558,"raw_text":") Bocsánat, Kocsis Máté is aggódik a nyilvánosság előtt, és észrevették azt, hogy Bajnai Gordon személyében egy nagyon fontos volt miniszterelnök is részt vesz ezeken az üléseken.","text_id":2014010016}
{"mondat_id":559,"raw_text":"Arról a Bajnai Gordonról van szó, aki a 2010-es választásokat követően eltűnt Magyarországról, két évig turnézott az Egyesült Államokban, úgy jött haza, hogy nemcsak pártot alapított Együtt-2014 néven, hanem egy Haza és Haladás nevű alapítványt, amelyről immáron azt is tudjuk, hogy több mint egymilliárd forintnyi támogatást kapott az egyik legbefolyásosabb amerikai alapítványtól, a Demokrata Párt háttérintézményeként működő Center for American Progresstől.","text_id":2014010016}
{"mondat_id":560,"raw_text":"(13.20)","text_id":2014010016}
{"mondat_id":561,"raw_text":"Nem értjük, hogy a Fidesznek és sajtójának a figyelme miért szelektív, és ezekre a kemény kérdésekre, amiket most megfogalmazott, korábban miért nem kereste a választ.","text_id":2014010016}
{"mondat_id":562,"raw_text":"Nem kellett volna messzire menni, elég lett volna megkérdezni a második Orbán-kormányt is végigszolgáló Martonyi Jánost, aki a Bilderberg-csoport üléseinek 2008-ban a részese volt, meghívott tagja volt.","text_id":2014010016}
{"mondat_id":563,"raw_text":"Martonyi János funkcionált a háttérhatalom helytartójaként a jobboldali Orbán-kormányok ideje alatt.","text_id":2014010016}
{"mondat_id":564,"raw_text":"Vagy akár Surányi Györgyöt is megkérdezhették volna, aki meg korábban a Horn-kormány alatt volt a Bilderberg-ülés meghívottja.","text_id":2014010016}
{"mondat_id":565,"raw_text":"Tehát elmondhatjuk, hogy az elmúlt 24 évben folyamatosan balliberális és jobboldali kormányok alatt egyaránt a háttérhatalomnak képviselete volt ebben az országban.","text_id":2014010016}
{"mondat_id":566,"raw_text":"Az elmúlt időszakban a Jobbik számtalan kezdeményezéssel élt, amelynek a célja a politika működésének az átláthatóvá tétele volt.","text_id":2014010016}
{"mondat_id":567,"raw_text":"Ezeket a kezdeményezéseinket önök az MSZP-vel karöltve lesöpörték.","text_id":2014010016}
{"mondat_id":568,"raw_text":"Kérjük, legyenek partnerek abban a következő években, hogy átláthatóvá tegyük Magyarországon a politikai döntéshozatal működését.","text_id":2014010016}
{"mondat_id":569,"raw_text":"Köszönöm szépen.","text_id":2014010016}
{"mondat_id":570,"raw_text":"(Taps a Jobbik soraiban.","text_id":2014010016}
{"mondat_id":571,"raw_text":")","text_id":2014010016}
{"mondat_id":572,"raw_text":"DR. HARANGOZÓ TAMÁS (MSZP): Köszönöm a szót, elnök úr.","text_id":2014010017}
{"mondat_id":573,"raw_text":"Tisztelt Országgyűlés!","text_id":2014010017}
{"mondat_id":574,"raw_text":"Budapest közel 150 éve lett az ország egységes, fejlődésnek induló, virágzó fővárosa.","text_id":2014010017}
{"mondat_id":575,"raw_text":"A három különböző város egyesülésének jelképe a Margitszigeten álló szoborkompozíció, amelyen a három egybefonódó nyaláb magasra törő lángoszlopot alkot.","text_id":2014010017}
{"mondat_id":576,"raw_text":"A mai napon a Fidesz által napirendre kért, Budapestet érintő törvény után ezt a szobrot is szét lehet szedni, immár nem három, hanem 23 részre.","text_id":2014010017}
{"mondat_id":577,"raw_text":"A budapesti polgárok, tisztelt képviselőtársaim, kötődnek a kerületi lakóközösségükhöz, de kötődnek a közös fővároshoz is.","text_id":2014010017}
{"mondat_id":578,"raw_text":"Büszkék a kerületükre, és büszkék a budapesti létükre, a budapesti lokálpatriotizmusukra is.","text_id":2014010017}
{"mondat_id":579,"raw_text":"Az eddigi önkormányzati rendszer ezt a kérdést tükrözte.","text_id":2014010017}
{"mondat_id":580,"raw_text":"Az ügyeiket helyben intézni képes kerületi önkormányzatokon túl volt egy olyan Fővárosi Közgyűlés, amelynek megválasztása ettől független volt, és amely garantálhatta azt, hogy bizonyos ügyeket a kerületi részérdekek nélkül is ettől függetlenül lehessen intézni.","text_id":2014010017}
{"mondat_id":581,"raw_text":"Az önök által beterjesztett törvényből ez a szempont teljesen elvész.","text_id":2014010017}
{"mondat_id":582,"raw_text":"A budapesti polgárok ugyanis az egyik kerületben laknak, egy másikban dolgoznak, egy harmadikban bevásárolnak, egy negyedikben, ötödikben akár a családtagjaikat, a barátaikat látogatják.","text_id":2014010017}
{"mondat_id":583,"raw_text":"Ha belegondolunk, nincs olyan közlekedési eszköz, amelyik egy-egy kerületben jár körbe-körbe, és hány olyan beruházást tudnánk mondani az elmúlt időszakból, akár a 150 évből, amelyik nem jöhetett volna létre, ha ez a város kizárólag 23 különböző kerület érdekeinek egymáshoz feszüléséről szólna csak.","text_id":2014010017}
{"mondat_id":584,"raw_text":"Ami borzalmas a törvényben, az többek között a választójogi rendszer átalakítása, hiszen nagyobb aránytalanságok jönnek létre ebben a törvényben, mint amilyenek eddig bármikor a magyar választójog történetében voltak - abban a tekintetben ugyanis, hogy mennyit ér egy szavazópolgár szavazata.","text_id":2014010017}
{"mondat_id":585,"raw_text":"Az Ab döntése szerint önök még ez alapján írták át a választójogi törvényt az országgyűlési választások tekintetében, és írták át a körzeteket.","text_id":2014010017}
{"mondat_id":586,"raw_text":"Érdekes módon itt nem zavarja önöket, hogy ha ez a törvény így elfogadásra kerül, akkor egy belvárosi választópolgárnak ötször annyit ér majd a szavazata, mint mondjuk, egy angyalföldié.","text_id":2014010017}
{"mondat_id":587,"raw_text":"És a további aránytalanságokat csak feszíti, hogy míg a belvárosi polgároknak lassan csak azzal kell szembenézniük, hogy a szobrok lassan elöntik a kerületet, és Columbo után Petrocelli és Kojak is már lassan szobrot kaphat, addig azért a külvárosi kerületekben az emberek még azzal küzdenek, hogy egyáltalán van-e betonút vagy csatornázás a városrészükben.","text_id":2014010017}
{"mondat_id":588,"raw_text":"Tisztelt Országgyűlés!","text_id":2014010017}
{"mondat_id":589,"raw_text":"Ezen túlmenően szemmel láthatóan a Fidesz szereti és dédelgeti a kamupártokat is.","text_id":2014010017}
{"mondat_id":590,"raw_text":"Szeretném önöknek mondani, hogy a Nemzeti Választási Bizottság itt a parlament előtt tartott beszámolójában nem arra hívta fel a figyelmüket, hogy terjesszék ki ezt a teljesen abszurd és teljesen korrupt rendszert a budapesti választásra is, hanem nyíltan felhívta írásban is az Országgyűlést, hogy szüntesse meg a többes ajánlás rendszerét, amelyik százmilliókat juttatott kamupártoknak, és amelyik lehetővé tette az állampolgárok adataival való visszaélést, amiben, jól tudjuk, még mindig nyomozás folyik.","text_id":2014010017}
{"mondat_id":591,"raw_text":"Ennek az eredményéről persze semmit nem tudunk.","text_id":2014010017}
{"mondat_id":592,"raw_text":"(13.30) Azonban, ha ezt a törvényt megnézzük, akkor szemmel látható, hogy ez a javaslat beleillik nemcsak abba a képbe, hogy a Fidesz kénye-kedve szerint módosítja a választási törvényeket, aszerint, hogy éppen milyen közvélemény-kutatásokat olvasott az előtte lévő héten, és milyen politikai céljai vannak éppen, hanem az is látszik, hogy ennél tovább megy, szeretné megszüntetni azt a budapesti közösséget, amelyik érdemi ellensúlya tudna lenni kormányzásának - erre készül.","text_id":2014010017}
{"mondat_id":593,"raw_text":"Ehhez asszisztál önöknek a Budapest erős kezű megmentője szerepében tetszelgő Tarlós István főpolgármester is, hiszen semmi nem mutatja jobban a gyengeségét, mint hogy meg sem szólalt az elmúlt napokban, miközben egy debreceni és egy belvárosi párttársa vihorászva jelentette be sajtótájékoztatón a főváros de facto megszüntetését.","text_id":2014010017}
{"mondat_id":594,"raw_text":"Az új jelszó: mindenki annyit ér, ahol lakik.","text_id":2014010017}
{"mondat_id":595,"raw_text":"Tisztelt Képviselőtársaim!","text_id":2014010017}
{"mondat_id":596,"raw_text":"Adódik a kérdés, mit tegyen egy olyan ellenzék, amelyik a tavaszi választásokon megmutatta, hogy itt, a fővárosban érdemi kihívója tudna lenni a Fidesznek: küzdjünk vagy ne küzdjünk?","text_id":2014010017}
{"mondat_id":597,"raw_text":"Mi azt képviseljük, hogy küzdeni kell.","text_id":2014010017}
{"mondat_id":598,"raw_text":"Küzdeni kell itt a parlamentben is, küzdeni kell azon kívül is minden jogi és politikai eszközzel, nem magunkért, hanem a polgárok jogaiért és azért, hogy a 150 éves főváros ne legyen áldozata az önök politikai gátlástalanságának.","text_id":2014010017}
{"mondat_id":599,"raw_text":"Ezért a köztársasági elnökhöz fogunk fordulni, és kérni fogjuk, hogy kérje a törvény előzetes normakontrollját.","text_id":2014010017}
{"mondat_id":600,"raw_text":"Ha ezt nem teszi meg, és önök mégis elfogadják a törvényt, akkor képviselőtársainkhoz fogunk fordulni, hogy aláírásukkal tegyék lehetővé, hogy (Az elnök csenget.","text_id":2014010017}
{"mondat_id":601,"raw_text":") közvetlenül az Alkotmánybírósághoz forduljunk.","text_id":2014010017}
{"mondat_id":602,"raw_text":"Végezetül a polgárokhoz közvetlenül is fordulni fogunk, hogy küzdjenek ők is közösen jogaikért, városukért, Budapestért.","text_id":2014010017}
{"mondat_id":603,"raw_text":"Együtt üzenjük a Fidesznek: tiszteletet a budapestieknek!","text_id":2014010017}
{"mondat_id":604,"raw_text":"Köszönöm szépen, hogy meghallgattak.","text_id":2014010017}
{"mondat_id":605,"raw_text":"(Taps az MSZP soraiban.","text_id":2014010017}
{"mondat_id":606,"raw_text":")","text_id":2014010017}
{"mondat_id":607,"raw_text":"DR. HOFFMANN RÓZSA (KDNP): Köszönöm a szót, elnök úr.","text_id":2014010018}
{"mondat_id":608,"raw_text":"Tisztelt Ház!","text_id":2014010018}
{"mondat_id":609,"raw_text":"Hosszú évek óta megszokott látvány településeinken május-június hónapban, hogy virágeredő lepi el az iskolákat, a ballagó gyerekek, akár középiskolások, akár általános iskolások, virágcsokrok özönével mennek haza.","text_id":2014010018}
{"mondat_id":610,"raw_text":"Ugyanez jellemző a pedagógusokra is, akik a gyerekeket hozzásegítették ezekhez az eredményekhez.","text_id":2014010018}
{"mondat_id":611,"raw_text":"Nos, nem véletlen, hogy régóta ilyenkor, június első vasárnapján emlékezünk meg a pedagógusokról, a pedagógusnap alkalmával.","text_id":2014010018}
{"mondat_id":612,"raw_text":"Bevallom, sokadmagammal hosszú évekkel ezelőtt nem nagyon kedveltem a pedagógusnapot.","text_id":2014010018}
{"mondat_id":613,"raw_text":"Az volt a véleményünk, hogy a társadalom, a politika mintegy a lelkiismeret-furdalását kompenzálja azzal, hogy miközben a pedagógusokat méltatlanul alacsonyan becsüli meg mind anyagilag, mind erkölcsileg, az év egy kitüntetett napján mintegy kompenzálni akarja az elmaradást, reflektorfénybe állítja őket, és különböző szóvirágokkal halmozza el.","text_id":2014010018}
{"mondat_id":614,"raw_text":"Ma már nem így van.","text_id":2014010018}
{"mondat_id":615,"raw_text":"Kérem, engedjék meg, hogy röviden csak felemlítsek néhány olyan intézkedést, amit 2010 óta a kormány annak érdekében tett, mégpedig eredménnyel, hogy a pedagógusok megbecsülése ebben az országban végre a maga helyére kerüljön.","text_id":2014010018}
{"mondat_id":616,"raw_text":"A 2011-ben elfogadott köznevelési törvényben megalkottuk a pedagógus-életpályát, amit azóta is nagyon élénk nemzetközi érdeklődés kísér.","text_id":2014010018}
{"mondat_id":617,"raw_text":"Az életpálya azt eredményezi, hogy minden egyes óvónő, tanító és tanár munkájának eredménye, minősége, teljesítménye és a munkában eltöltött idő alapján különböző kategóriákba soroltatik majd, megmérik a tudását.","text_id":2014010018}
{"mondat_id":618,"raw_text":"Ennek fejében persze be is kell bizonyítania, hogy ezt milyen eredménnyel tette.","text_id":2014010018}
{"mondat_id":619,"raw_text":"Tisztelet és becsület azoknak a pedagógusoknak, akik nem dőltek be mindenféle ostoba bojkottfelszólításnak, és több mint 22 ezren megmérették magukat az első erőpróbán, azaz feltöltötték azt a portfóliót, amitől visszhangzott a sajtó az elmúlt hónapokban.","text_id":2014010018}
{"mondat_id":620,"raw_text":"Ezek a pedagógusok jövő januártól már magasabb kategóriába lépnek, és folytatódik mindez.","text_id":2014010018}
{"mondat_id":621,"raw_text":"(13.40) Igen, keményebbé váltak a munkafeltételeik, de minden ellenkező híresztelés ellenére a munkaterhek nem nőttek.","text_id":2014010018}
{"mondat_id":622,"raw_text":"Ez is az életpálya része.","text_id":2014010018}
{"mondat_id":623,"raw_text":"Mint ahogy az is, hogy olyan jelentős béremelésben részesültek tavaly szeptemberben, majd idén januárban, amelyet jogszabályban foglalt módon idén szeptemberben ismét folytatni fog a kormány.","text_id":2014010018}
{"mondat_id":624,"raw_text":"Ehhez fogható megbecsülés anyagi értelemben hosszú-hosszú évtizedek óta nem volt.","text_id":2014010018}
{"mondat_id":625,"raw_text":"De folytathatom a sort: az elmúlt héten a pedagógusnaphoz kapcsolódóan 170 pedagógus kapott nagyon komoly, magas szintű állami kitüntetést: Németh László-díjat, Szent-Györgyi Albert-díjat, Eötvös-díjat, Apáczai Csere János-díjat.","text_id":2014010018}
{"mondat_id":626,"raw_text":"Vagy a tehetségprogram keretében, amelyet évek óta folytatunk, több mint 50 pedagógus kapott ismét Bonis Bona-kitüntetést és -díjat, és ezeket a pedagógusokat az őket elkísérő gyerekek, tanítványok, szülők és kollégák mind-mind ünnepelték.","text_id":2014010018}
{"mondat_id":627,"raw_text":"Azok pedig, akik díjat, kitüntetést nem kaptak, mint mindig ezen a pályán, a gyerekek mosolyában, a szülők köszönetében, a társadalom elismerésében részesülnek.","text_id":2014010018}
{"mondat_id":628,"raw_text":"Be kell számolnom arról is, hogy az elmúlt évben, mióta ilyen adatokat gyűjtünk, nem szereztünk tudomást egyetlenegy tanárverésről sem az országban, ami korábban eléggé jellemző volt.","text_id":2014010018}
{"mondat_id":629,"raw_text":"Ez azt mutatja, hogy ilyen értelemben is növekszik a megbecsültségük.","text_id":2014010018}
{"mondat_id":630,"raw_text":"Aztán a Klebelsberg-ösztöndíj és a Nemzeti Pedagóguskar, amely a kormányzatnak komoly partnerévé emeli majd a pedagógustársadalmat, mind-mind azt eredményezi, hogy örvendetes módon nő a pedagóguspályára jelentkezők száma.","text_id":2014010018}
{"mondat_id":631,"raw_text":"Ezt idézte elő egyébként a pedagógusképzés megújítása is, igazgatók arról számolnak be, hogy egy-egy álláshirdetésre ma már nem ritka, hogy húszan-harmincan, ma már olyat is hallottam, hogy hatvanan jelentkeznek.","text_id":2014010018}
{"mondat_id":632,"raw_text":"Dicséret, köszönet, elismerés illeti tehát a pedagógusokat, tisztelet a pedagógusoknak.","text_id":2014010018}
{"mondat_id":633,"raw_text":"Arra kérem önöket, tisztelt képviselő hölgyek és urak, meg aki hallgatja ezt a közvetítést, hogy egy rövid másodpercre gondoljon most arra a tanítóra, óvodapedagógusra vagy tanárra, aki őt vagy gyermekét, vagy éppen unokáját hozzásegítette ahhoz, hogy teljes életet éljen.","text_id":2014010018}
{"mondat_id":634,"raw_text":"Isten éltesse őket, mindannyiukat!","text_id":2014010018}
{"mondat_id":635,"raw_text":"(Taps a kormánypártok padsoraiból.","text_id":2014010018}
{"mondat_id":636,"raw_text":")","text_id":2014010018}
{"mondat_id":637,"raw_text":"ROGÁN ANTAL (Fidesz): Köszönöm szépen a szót.","text_id":2014010019}
{"mondat_id":638,"raw_text":"Tisztelt Elnök Úr!","text_id":2014010019}
{"mondat_id":639,"raw_text":"Tisztelt Képviselőtársaim!","text_id":2014010019}
{"mondat_id":640,"raw_text":"Az elmúlt két hónapban a magyar polgárok két alkalommal is közvetlenül, egyértelműen kifejezhették akaratukat, és mondhattak ítéletet a magyar belpolitikai élet legfontosabb eseményeiről és szereplőiről: április 6-án és május 25-én.","text_id":2014010019}
{"mondat_id":641,"raw_text":"Az emberek mind a két választáson mondtak igent, és mondtak nemet is.","text_id":2014010019}
{"mondat_id":642,"raw_text":"Nemet mondtak például a bukott baloldal vezetőire, de nem csak egyre, tisztelt képviselőtársaim; nemet mondtak a triumvirátus mindhárom szereplőjére, nemcsak Mesterházy Attilára, hanem Bajnai Gordonra és Gyurcsány Ferencre is.","text_id":2014010019}
{"mondat_id":643,"raw_text":"Úgyhogy Mesterházy Attila, úgy tűnik, levonta a következtetéseket, most már csak arra várunk, hogy Bajnai Gordon és Gyurcsány Ferenc mikor fogják levonni a következtetéseket.","text_id":2014010019}
{"mondat_id":644,"raw_text":"Mind a hárman megbuktak az országgyűlési választásokon, mind a hármójuknak távozni kell, hogyha azonos mérce alapján akarnak mérni.","text_id":2014010019}
{"mondat_id":645,"raw_text":"Tisztelt Képviselőtársaim!","text_id":2014010019}
{"mondat_id":646,"raw_text":"De nemet mondtak a választók ezeken a választásokon szélsőséges politikai stílusokra, és nemet mondtak olyan, ma Magyarország érdekeitől eltérő politikai, hatalmi elképzelésekre is, mint például az európai egyesült államok.","text_id":2014010019}
{"mondat_id":647,"raw_text":"Az európai egyesült államok elképzelése egyáltalán nem kapott sem többséget, sem támogatást a magyar választóktól, és azt kell hogy mondjam, éppen ezért akkor járunk el helyesen, hogyha minden alkalommal Magyarország érdekeit az eredeti, az Európai Unió alapokmányában szereplő elveknek megfelelően képviseljük.","text_id":2014010019}
{"mondat_id":648,"raw_text":"Az európai egyesült államok elképzelése azt is jelentette volna, hogy nem a nemzeti tagállamok vezetői, nem a nemzeti tagállamok parlamentjei hozzák meg az alapvető döntéseket, hanem az Európai Parlament vagy éppen az Európai Parlament szintjén szerveződő politikai pártok és közösségek.","text_id":2014010019}
{"mondat_id":649,"raw_text":"Éppen ezért azt gondolom, és a Fidesz-Magyar Polgári Szövetség frakciója részéről a leghatározottabban támogatjuk a miniszterelnök úrnak azt a törekvését, hogy az Európai Bizottság következő vezetőjéről ne valamilyen felettünk álló politikai érdek alapján döntsenek, hanem azt a döntést az eredeti, a Közösség alapokmányában lefektetett elveknek megfelelően az európai uniós tagállamok vezetői hozzák meg.","text_id":2014010019}
{"mondat_id":650,"raw_text":"Ugyanis ez felel meg annak, hogy az Európai Unió a nemzetek Európája és nem európai egyesült államok.","text_id":2014010019}
{"mondat_id":651,"raw_text":"Ennek megfelelően az alapvető kérdésekben a döntő súlya nem a nemzetek fölött álló vezetőknek, hanem a nemzeti tagállamok megválasztott vezetőinek van.","text_id":2014010019}
{"mondat_id":652,"raw_text":"Tisztelt Képviselőtársaim!","text_id":2014010019}
{"mondat_id":653,"raw_text":"Ugyanezeken a választásokon, azt gondolom, hogy a magyar polgárok abban a tekintetben is egyértelmű ítéletet mondtak, hogy hogy kell képviselni egy közösséget.","text_id":2014010019}
{"mondat_id":654,"raw_text":"A magyar polgárok azt mondták, hogy mindazoknak a politikusoknak nincsen helye a magyar közéletben, nem pártolják őket, akik a saját hatalmi ügyeikkel vannak elfoglalva a választók érdekei helyett.","text_id":2014010019}
{"mondat_id":655,"raw_text":"Tisztelt Képviselőtársaim!","text_id":2014010019}
{"mondat_id":656,"raw_text":"Attól tartok, hogy az önkormányzati választójogi rendszer megváltoztatása kapcsán ez a vita pontosan ugyanerről szól.","text_id":2014010019}
{"mondat_id":657,"raw_text":"Tisztelt Képviselőtársaim!","text_id":2014010019}
{"mondat_id":658,"raw_text":"Mert mi az, amiért már most itt szavakban, és gondolom, majd délután is a parlament üléstermében küzdenek önök?","text_id":2014010019}
{"mondat_id":659,"raw_text":"Önök azért küzdenek, hogy a Fővárosi Közgyűlésben pártpolitikusok fizetett tisztségeket kaphassanak.","text_id":2014010019}
{"mondat_id":660,"raw_text":"Önök azért küzdenek, hogy a parlamentből kieső szocialista pártkádereknek a Fővárosi Közgyűlés fizetett állásokat kínáljon fel.","text_id":2014010019}
{"mondat_id":661,"raw_text":"Én azt gondolom, hogy nem ez az emberek akarata.","text_id":2014010019}
{"mondat_id":662,"raw_text":"Mi ezzel szemben mit képviselünk?","text_id":2014010019}
{"mondat_id":663,"raw_text":"Azt képviseljük, hogy ahogy egyébként a parlamentben, úgy a Fővárosi Közgyűlésben, a város vezetésében is a közvetlenül megválasztott, az emberek által megválasztott politikusok kapjanak helyet és kapjanak szerepet.","text_id":2014010019}
{"mondat_id":664,"raw_text":"Azt gondolom, hogy minden polgármesterről, minden polgármesterjelöltről közvetlenül maguk a választók döntenek, ugyanúgy, ahogy a főpolgármester személyéről is.","text_id":2014010019}
{"mondat_id":665,"raw_text":"Ezért az a véleményünk, hogy minél demokratikusabb az a rendszer, amely egyébként leginkább a közvetlen választás elvén alapszik.","text_id":2014010019}
{"mondat_id":666,"raw_text":"Ezért támogatjuk a fővárosi rendszer olyan átalakítását, hogy a Fővárosi Közgyűlésben túlnyomó többségben legyenek a közvetlenül választott polgármesterek és a közvetlenül választott főpolgármester.","text_id":2014010019}
{"mondat_id":667,"raw_text":"Ők együtt mondhassák ki, hogy mi a városlakók valódi szándéka és valódi érdeke.","text_id":2014010019}
{"mondat_id":668,"raw_text":"Olyan rendszert szeretnénk, amely egyszerűbb, amely olcsóbb, és amely demokratikusabb.","text_id":2014010019}
{"mondat_id":669,"raw_text":"Azért demokratikusabb, mert az emberek közvetlenül döntenek a képviselőikről és a vezetőikről, azért olcsóbb, mert a Fővárosi Közgyűlésben nem lesznek fizetett pártkáderek, hanem helyettük egyébként a közvetlenül választott polgármesterek fogják meghozni a döntéseket, egy fizetésért, a polgármesteri fizetésért.","text_id":2014010019}
{"mondat_id":670,"raw_text":"És azért egyszerűbb, mert az emberek számára nyilvánvalóan jól látható módon lehet eldönteni azt, hogy kik kerülnek a Fővárosi Közgyűlésbe, hiszen ők maguk mondhatnak ítéletet és döntést a polgármesterjelöltjükről és ezáltal képviselőjükről is.","text_id":2014010019}
{"mondat_id":671,"raw_text":"Köszönöm szépen a figyelmüket.","text_id":2014010019}
{"mondat_id":672,"raw_text":"(Taps a kormánypártok padsoraiból.","text_id":2014010019}
{"mondat_id":673,"raw_text":")","text_id":2014010019}
{"mondat_id":674,"raw_text":"SZÁSZFALVI LÁSZLÓ (KDNP): Köszönöm a szót.","text_id":2014010020}
{"mondat_id":675,"raw_text":"Tisztelt Elnök Úr!","text_id":2014010020}
{"mondat_id":676,"raw_text":"Tisztelt Ház! Kedves Képviselőtársaim!","text_id":2014010020}
{"mondat_id":677,"raw_text":"Mindenekelőtt szeretnék köszönetet mondani a házelnök úrnak, a kormánynak, a művészeknek és mindenkinek, aki sokat tett azért, hogy a Kossuth tér újra a nemzet főtere legyen, és azon újra ott állhasson gróf Tisza István miniszterelnökünk emlékműve.","text_id":2014010020}
{"mondat_id":678,"raw_text":"Óriási elégtétel ez a nemzet számára, Tisza István becsülete és emlékezete, illetve a magyar világ rendje számára, hiszen oly sok hazugság, megalázottság, kiretusálás és becstelenség után végre méltó módon emlékezhetünk mi, magyarok Tisza István miniszterelnök személyére és életművére.","text_id":2014010020}
{"mondat_id":679,"raw_text":"Emléke mindig is élő volt az igaz magyarok szívében, de immár nyilvánosan és jogaiba illő és méltó módon helyeztük vissza úgy, ahogyan azt Reményik Sándor profétálta 1918. november 3-án.","text_id":2014010020}
{"mondat_id":680,"raw_text":"Idézem: \"De nem, ha majd lehull az éj körül, \/ Még sok szív gyújtja őt szövétnekül, \/ Idő emlékét mélyebbre ássa \/ A keblekben - s lesz feltámadása.","text_id":2014010020}
{"mondat_id":681,"raw_text":"\/ Az ország zúghat, akármit dobol, \/ A szívek mélyén mégis ő honol, \/ Pihen pajzsán, mint vas-ravatalon, szelíd halott - és mégis hatalom.\" (13.20) Tisztelt Ház!","text_id":2014010020}
{"mondat_id":682,"raw_text":"1918. október 31-e cezúra a magyar történelemben.","text_id":2014010020}
{"mondat_id":683,"raw_text":"A Károlyi Mihály-féle barbár horda orvul merényletet követ el a kiszolgáltatott Tisza István ellen.","text_id":2014010020}
{"mondat_id":684,"raw_text":"(Dr. Hiller István közbeszól.)","text_id":2014010020}
{"mondat_id":685,"raw_text":"Ez a szörnyű, gyalázatos esemény egyenesen vezetett el a Tanácsköztársaság dicstelen, véres kommunista diktatúrájához és a trianoni katasztrófához.","text_id":2014010020}
{"mondat_id":686,"raw_text":"(Zaj, közbeszólások az MSZP soraiból.)","text_id":2014010020}
{"mondat_id":687,"raw_text":"A gyilkosságot elkövetők utódai elpusztították a gyönyörű Tisza-emlékművet, és ezzel magát a Tisza-emlékezetet is el akarták pusztítani.","text_id":2014010020}
{"mondat_id":688,"raw_text":"De mint ahogyan oly sok esetben a történelmünk során, Tisza István miniszterelnököt nem lehetett elhallgattatni.","text_id":2014010020}
{"mondat_id":689,"raw_text":"Szellemi örökségét, példáját nem lehetett kiradírozni a történelmünk lapjairól és a magyar szívek hústábláiról.","text_id":2014010020}
{"mondat_id":690,"raw_text":"Szekfű Gyula, neves történészünk így foglalja össze Tisza István történelmi érdemeit: \"Állami létünket Tisza István mentette meg és tette folytonossá, ez történeti érdeme.","text_id":2014010020}
{"mondat_id":691,"raw_text":"Ő a magyar függetlenség, alkotmányosság és állami létünk bástyája és garanciája volt.\" Tisza István reálpolitikus volt, akit az akarat, a cselekvés, az elvi elkötelezettség, a bátor kiállás elvei jellemezték munkálkodásában.","text_id":2014010020}
{"mondat_id":692,"raw_text":"Minden szélsőséget, amelyek veszélyesek voltak a magyar nemzet megmaradása és jövője szempontjából, elutasított és harcolt ellenük.","text_id":2014010020}
{"mondat_id":693,"raw_text":"Politikájának lényegét a nemzet jövőjéért való aggodalom és felelősség jelentette.","text_id":2014010020}
{"mondat_id":694,"raw_text":"Az utolsó lehetséges pillanatig küzdött a háború ellen, és minden ráaggatott hazugság ellenére szociálisan haladó és elkötelezett tudományos és politikai munkát végzett, csak fel kell lapozni a Tisza-monográfiákat.","text_id":2014010020}
{"mondat_id":695,"raw_text":"(Dr. Hiller István közbeszól.)","text_id":2014010020}
{"mondat_id":696,"raw_text":"Ő maga egy helyen így fogalmaz: \"A magyar nemzetnek jogi állását, szabadságát, függetlenségét senki más tönkre nem teheti, mint maga a magyar nemzet.","text_id":2014010020}
{"mondat_id":697,"raw_text":"\" Ezzel egyértelműen a szabadság, a függetlenség, az alkotmányosság és a felelősség talajára helyezkedett.","text_id":2014010020}
{"mondat_id":698,"raw_text":"Tisztelt Képviselőtársaim!","text_id":2014010020}
{"mondat_id":699,"raw_text":"Kornis Gyula így fogalmaz politikusi nagyságának példájáról egy 1937-es beszédében.","text_id":2014010020}
{"mondat_id":700,"raw_text":"\"Az ő példáján eszmélhetünk rá a leghatékonyabban, hogy a politika nem lehet a hiúság vására, a népszerűség-hajhászás hízelgő agorája, hanem a nemzetnek példát adó szigorú erkölcsi felfogás nyilvános gyakorlótere, egyedül a nemzet közérdekét néző komoly elszántság és erő, a kemény közszolgálat és idegölő küzdelem fóruma.","text_id":2014010020}
{"mondat_id":701,"raw_text":"\" Elkötelezett református emberként, egyházmegyei, majd egyházkerületi gondnokként is egész életét következetes puritán kálvinista felfogás és életmód jellemezte.","text_id":2014010020}
{"mondat_id":702,"raw_text":"Ugyanakkor elkötelezett kálvinizmusa nem akadályozta, sőt egyenesen sarkallta korát megelőző ökumenikus nyitottságra.","text_id":2014010020}
{"mondat_id":703,"raw_text":"Tisztelt Ház!","text_id":2014010020}
{"mondat_id":704,"raw_text":"Gyilkosai és gyilkosainak szellemi utódai, akkori és mai gyűlölői nem tudták, amit Jézus így fogalmaz: \"Ne féljetek azoktól, akik a testet megölik, de a lelket meg nem ölhetik.","text_id":2014010020}
{"mondat_id":705,"raw_text":"\" Legyen áldott emlékezete és életművének példája minden magyar nemzedék számára.","text_id":2014010020}
{"mondat_id":706,"raw_text":"Köszönöm, hogy meghallgattak.","text_id":2014010020}
{"mondat_id":707,"raw_text":"(Taps a kormánypártok és a Jobbik soraiban.","text_id":2014010020}
{"mondat_id":708,"raw_text":")","text_id":2014010020}
{"mondat_id":709,"raw_text":"TÓBIÁS JÓZSEF (MSZP): Elnök Úr!","text_id":2014010021}
{"mondat_id":710,"raw_text":"Tisztelt Ház! Tisztelt Képviselőtársaim! \"Aki tízszer többet dolgozik, az tízszer többet adózzon!\" - Varga Mihály, az Orbán-kormány régi-új nemzetgazdasági miniszterének mondata az elmúlt héten a Költségvetési bizottság előtt.","text_id":2014010021}
{"mondat_id":711,"raw_text":"Aki tízszer többet dolgozik, az tízszer többet adózzon!","text_id":2014010021}
{"mondat_id":712,"raw_text":"- Varga Mihály miniszter úr ezzel indokolta az egykulcsos személyi jövedelemadó-rendszer igazságosságát és azt, hogy a kormány miért nem kíván ezen változtatni.","text_id":2014010021}
{"mondat_id":713,"raw_text":"Ez a mondat tökéletesen adja vissza a jelenlegi kormány társadalompolitikájának a lényegét.","text_id":2014010021}
{"mondat_id":714,"raw_text":"Pontos képet ad arról, hogy a Fidesz hogyan viszonyul a magyar emberek valós helyzetéhez.","text_id":2014010021}
{"mondat_id":715,"raw_text":"A mondat ugyanis nem arról szólt, hogy az adózzon többet, aki tízszer többet keres, hanem arról, hogy aki többet dolgozik, az fizessen több adót.","text_id":2014010021}
{"mondat_id":716,"raw_text":"Tisztelt Képviselőtársaim!","text_id":2014010021}
{"mondat_id":717,"raw_text":"Az Orbán-kormány tehát egy túlórázó kórházi ápolóval, áruházi eladóval, kisvállalkozóval bevallottan több adót szeretne fizettetni, mint a kormány által kivételezett gazdasági körökkel.","text_id":2014010021}
{"mondat_id":718,"raw_text":"A jelenlegi kormány szerint ez így igazságos és méltányos.","text_id":2014010021}
{"mondat_id":719,"raw_text":"A miniszterelnök úr társadalompolitikájának a lényege április 6-át követően semmit nem változott.","text_id":2014010021}
{"mondat_id":720,"raw_text":"A társadalom 80 százaléka rosszabbul járt.","text_id":2014010021}
{"mondat_id":721,"raw_text":"Ezt mutatják az önökhöz oly közel álló Századvég szakértői is.","text_id":2014010021}
{"mondat_id":722,"raw_text":"Önök azokon segítettek, akik arra nem szorultak rá, önök a kivételezetteknek ellenben teremtettek ideális viszonyokat Magyarországon.","text_id":2014010021}
{"mondat_id":723,"raw_text":"Kikről is beszélünk?","text_id":2014010021}
{"mondat_id":724,"raw_text":"És mielőtt még belegabalyodnánk abba, hogy társadalmi csoportokról kellene beszélni, engedjék meg, hogy nagyon egyszerűen fogalmazzak.","text_id":2014010021}
{"mondat_id":725,"raw_text":"A Közgép-birodalomról beszélünk, amely több mint 22 milliárd forint osztalékot fizetett ki a tavalyi évben.","text_id":2014010021}
{"mondat_id":726,"raw_text":"Ha hinni lehet a híreknek, az offshore-gázüzletben elhíresült, a miniszterelnök személyes jó barátjának, Garancsi Istvánnak az érdekkörébe tartozó MET Zrt. is több mint 54 milliárd forint osztalékot fizetett az offshore-cégek mögé bújt tulajdonosainak.","text_id":2014010021}
{"mondat_id":727,"raw_text":"Mészáros Lőrinc 2013-ban 1,2 milliárd forint osztalékot tudott kivenni abból a cégből, amelyben 2010-ben még az árbevétele sem érte el ezt a szintet.","text_id":2014010021}
{"mondat_id":728,"raw_text":"Hasonló emelkedő pályára került a kormány kedvenc médiaügynöksége is, az I.M.G. médiaügynökség, amely 2013-ban 350 millió forintot fizetett a tulajdonosainak.","text_id":2014010021}
{"mondat_id":729,"raw_text":"Összességben tehát 2013 nagyon sikeres év volt a gazdasági érdekkörbe tartozó cégcsoportoknak.","text_id":2014010021}
{"mondat_id":730,"raw_text":"Több száz milliós vagy akár milliárdos osztalékot is fel tudtak venni.","text_id":2014010021}
{"mondat_id":731,"raw_text":"Ez döntő részben nem másnak, mint az adófizetők forintjaiból, közpénzből, európai uniós forrásokból megvalósuló állami és önkormányzati megrendeléseknek volt köszönhető.","text_id":2014010021}
{"mondat_id":732,"raw_text":"Az elmúlt négy évben rengeteget hallottuk önöktől, hogy az igazságos és méltányos közteherviselés a jelenlegi kormány politikájának az alapja.","text_id":2014010021}
{"mondat_id":733,"raw_text":"Igazságos-e, hogy a Közgép és társai ugyanolyan arányban járulnak hozzá a közterhekhez, mint egy túlórázó kórházi ápoló, áruházi eladó vagy egy kisvállalkozó, miközben az előnyöket nem ugyanolyan arányban élvezik?","text_id":2014010021}
{"mondat_id":734,"raw_text":"Az MSZP szerint nem.","text_id":2014010021}
{"mondat_id":735,"raw_text":"Ez sem nem igazságos, sem nem méltányos.","text_id":2014010021}
{"mondat_id":736,"raw_text":"Az MSZP javaslatot tesz tehát arra, hogy az osztalékból származó jövedelem után mindenki több adót fizessen.","text_id":2014010021}
{"mondat_id":737,"raw_text":"Az a cég, amely árbevételének legalább felét akár hazai, akár európai uniós forrású közpénzből vagy költségvetési szervvel, köztulajdonban álló gazdasági társasággal fennálló üzleti kapcsolatából éri el, a tisztességtelen mértékű nyereségéből az árbevételéhez képest háromnegyedét adóban fizesse be a költségvetésbe.","text_id":2014010021}
{"mondat_id":738,"raw_text":"Mert, tisztelt képviselőtársaim, ha önök valójában közteherviselést szeretnének, akkor ne elégedjenek meg azzal, hogy az extraprofitról meg a multiellenességről beszélnek, és úgymond büntetőadókat vetnek ki, ahogy most épp a reklámadónál akarják, ne elégedjenek meg ezzel.","text_id":2014010021}
{"mondat_id":739,"raw_text":"Vezessék be minden olyan hazai vállalkozásra, amely csak és kizárólag az állami közpénzre vagy az európai uniós forrásokra alapul, ahol sem a tudás, sem a képesség nem áll rendelkezésre, ellenben nagyon jó kapcsolatai vannak.","text_id":2014010021}
{"mondat_id":740,"raw_text":"Szüksége van a költségvetésnek ezekre a bevételekre, és szüksége van mind az oktatásra, mind pedig a gyermekszegénység elleni küzdelemre.","text_id":2014010021}
{"mondat_id":741,"raw_text":"Ezért kérem, támogassák, hogy legyen olyan adó Magyarországon, amely mindaddig, amíg egy cég 50 százaléknál több hazai vagy uniós forrásra tesz szert, addig adózzon, és talán az a 25-30 ezer kis- és középvállalkozás is munkához fog tudni jutni a következő négy évben Magyarországon.","text_id":2014010021}
{"mondat_id":742,"raw_text":"Köszönöm, hogy meghallgattak.","text_id":2014010021}
{"mondat_id":743,"raw_text":"(Taps az MSZP soraiban.","text_id":2014010021}
{"mondat_id":744,"raw_text":")","text_id":2014010021}
{"mondat_id":745,"raw_text":"DR. SZÉL BERNADETT (LMP): Köszönöm a szót, elnök úr.","text_id":2014010022}
{"mondat_id":746,"raw_text":"Tisztelt Miniszter Úr!","text_id":2014010022}
{"mondat_id":747,"raw_text":"Tisztelt Ház!","text_id":2014010022}
{"mondat_id":748,"raw_text":"Magyarországnak nincs szerencséje az újraválasztott kormányokkal.","text_id":2014010022}
{"mondat_id":749,"raw_text":"2006-ban egyszer már megtapasztalhattuk és most újra átélhetjük, hogy mindig van lejjebb.","text_id":2014010022}
{"mondat_id":750,"raw_text":"A harmadik Orbán-kormány láthatóan rosszabb lesz, mint a második, a második Orbán-kormány pedig rosszabb volt, mint az első.","text_id":2014010022}
{"mondat_id":751,"raw_text":"Hogy egyszerűen fogalmazzak, önök, tisztelt miniszter urak, igen erősen kezdtek.","text_id":2014010022}
{"mondat_id":752,"raw_text":"Még meg sem alakult a kormány, a leendő erős ember, Lázár János máris bosszút hirdetett azok ellen a civilek ellen, akikhez eljutnak azok a források, amelyek a kormány hibájából másokhoz már nem jutnak el.","text_id":2014010022}
{"mondat_id":753,"raw_text":"Persze Lázár János politikai kommunikációs boszorkánykonyhájában fabrikálhatnak meséket arról, hogy ki LMP közeli és ki nem az, de a háttérben pusztán annyi van, hogy önök sem az Unióval, sem a norvég alappal kötött megállapodásuknak nem tudnak megfelelni, és ennek azok az emberek látják a kárát, akik az ő támogatásuk nélkül most nem tudnak dolgozni.","text_id":2014010022}
{"mondat_id":754,"raw_text":"Az pedig, hogy Lázár János, az az ember, aki milliókat utazgat el közpénzből teljesen tisztázatlan körülmények között, és utána a saját zsebpénzéből azt visszafizeti, minket támad, az egyértelműen azt mutatja, hogy a Lehet Más a Politika jól végzi a dolgát.","text_id":2014010022}
{"mondat_id":755,"raw_text":"Persze Lázár János most nagyon nyeregben érezheti magát - úgy is mondhatnám, hogy ő itt a kis miniszterelnök, ahogy ezt politikai bennfentesek szokták mondani -, ugyanis az Országgyűlés a múlt héten elbábozta a miniszterek meghallgatását.","text_id":2014010022}
{"mondat_id":756,"raw_text":"Nekem magamnak is volt szerencsém több ilyen meghallgatáson ott lenni.","text_id":2014010022}
{"mondat_id":757,"raw_text":"Az volt a jellemző, hogy kérdéseket tettünk fel, a miniszterjelöltek többször megpróbáltak válaszolni, többször pedig kedvesen mosolyogtak.","text_id":2014010022}
{"mondat_id":758,"raw_text":"Mást valószínűleg a ciklus hátralévő felében sem fognak tenni, ugyanis teljesen világossá vált, hogy nem ők lesznek az érdemi döntéshozók.","text_id":2014010022}
{"mondat_id":759,"raw_text":"Ebben az országban zombi minisztériumok jöttek létre, amelyeknek egész egyszerűen nem lesz valós befolyásuk az általuk névleg felügyelt területekre, és egyszerűen nem lehet majd megállapítani, hogy mi kihez tartozik ebben az országban.","text_id":2014010022}
{"mondat_id":760,"raw_text":"Önök mindig felfelé fognak mutogatni, ha valami érdemi kérdésről akarunk beszélni, mondván, hogy a dolgok nem itt dőlnek el.","text_id":2014010022}
{"mondat_id":761,"raw_text":"Nekem ez az élményem Seszták Miklós miniszter úrral már megvolt.","text_id":2014010022}
{"mondat_id":762,"raw_text":"Megkérdeztem tőle, hogy egész pontosan ki lesz az, aki a megújuló energiaforrásokat ebben az országban helyzetbe fogja hozni, ki fog ezekről a kérdésekről dönteni.","text_id":2014010022}
{"mondat_id":763,"raw_text":"Azt mondta, hogy nem ő az.","text_id":2014010022}
{"mondat_id":764,"raw_text":"Megkérdeztem Lázár János miniszter úrtól, hogy vajon ő fog-e erről dönteni, és ő azt mondta, hogy nem, ő csak a nemzetközi tendenciákat fogja figyelni.","text_id":2014010022}
{"mondat_id":765,"raw_text":"Ki lesz az az ember, aki ebben az országban a megújuló energiaforrásokról fog dönteni?","text_id":2014010022}
{"mondat_id":766,"raw_text":"Talán Simicska úr fogja majd meghozni a döntéseket, aztán Lázár miniszter úr megnézi, hogyan lehet megindokolni, Seszták miniszter úr pedig majd végre fogja hajtani?","text_id":2014010022}
{"mondat_id":767,"raw_text":"Így fog kinézni Magyarország működése a következő négy évben?","text_id":2014010022}
{"mondat_id":768,"raw_text":"Nézzék, nekem igazából nem az a problémám, hogy önök nem az egójuknak megfelelő területet, hatalmat kapták meg, hanem az, hogy önök nem lesznek képesek ügyeket intézni.","text_id":2014010022}
{"mondat_id":769,"raw_text":"Ha gond van az oktatásban, mondjuk, nincs kréta az iskolában, ha leáll a vidékfejlesztés, ha továbbra sem jönnek létre valódi munkahelyek ebben az országban, akkor a zombi tárcák vezetőivel kell majd egyeztetniük azoknak, akiket ezek a problémák naponta elérnek?","text_id":2014010022}
{"mondat_id":770,"raw_text":"Önök meg majd nyilván széttárják a kezüket, és azt mondják, hogy a döntések máshol születnek.","text_id":2014010022}
{"mondat_id":771,"raw_text":"Mi négy évvel ezelőtt megmondtuk, hogy egy ilyen mamut konstrukció, amely az oktatást, az egészségügyet és a humán területeket magába foglalja, egész egyszerűen nem fog működni.","text_id":2014010022}
{"mondat_id":772,"raw_text":"És kinek lett igaza?","text_id":2014010022}
{"mondat_id":773,"raw_text":"Nekünk lett igazunk!","text_id":2014010022}
{"mondat_id":774,"raw_text":"Most végigviszik ezt az egészet az egész kormányzaton, és mindezt még megfejelik azzal, hogy szétdobják a minisztériumokat az ország különböző városaiba.","text_id":2014010022}
{"mondat_id":775,"raw_text":"Nézzék, az egy lényegi kérdés, hogy ebben az országban Budapest hatalmát valamilyen módon megosszuk a vidék helyzetbe hozásával.","text_id":2014010022}
{"mondat_id":776,"raw_text":"Az viszont, amire önök készülnek, egyáltalán nem erről szól.","text_id":2014010022}
{"mondat_id":777,"raw_text":"Ugye senki nem gondolja komolyan, hogy ennek a megalomán tereprendezésnek az lenne a lényege, hogy a vidék helyzetbe jöjjön ebben az országban?","text_id":2014010022}
{"mondat_id":778,"raw_text":"Ennek az lesz az eredménye, hogy a kormány még megfoghatatlanabb lesz, még kevésbé lesz elszámoltatható, és a szétköltözés ráadásul még a napi munkát is meg fogja bonyolítani, hacsak önök nem kormányzati helikopterekkel akarnak röpködni majd az országban, amit majd az adófizetők fizethetnek.","text_id":2014010022}
{"mondat_id":779,"raw_text":"De legalább majd véletlenül sem tudnak semmi olyat tenni, amitől Lázár János miniszter úr, ahogy állítólag az Origo szerkesztőségében szokás volt fogalmazni, majd szomorú lenne.","text_id":2014010022}
{"mondat_id":780,"raw_text":"Vagyis semmi olyat, ami ezt a hatalomkoncentrációt hátráltatná.","text_id":2014010022}
{"mondat_id":781,"raw_text":"A paranoia ráadásul teljesen nyilvánosan eluralta a kormányzatot is, nemcsak a Fideszen kívül, hanem a Fideszen belül is láthatóan teljes harc dúl.","text_id":2014010022}
{"mondat_id":782,"raw_text":"A sajtóban már nyíltan találgatják, hogy a Fidesz mely oligarchái pontosan kivel csapnak össze a táboron belül.","text_id":2014010022}
{"mondat_id":783,"raw_text":"Talán már ők maguk sem tudják, hogy melyik Fidesz közeli nagyvállalkozó nézte ki magának a legnagyobb kereskedelmi televíziót, de azért gyorsan benyújtanak egy olyan reklámadó-tervezetet, amely lehetetlenné teszi a működését.","text_id":2014010022}
{"mondat_id":784,"raw_text":"Egy olyan tervezetet, aminek az égvilágon semmi haszna nincs, csak az a célja, hogy végképp kiszolgáltassák a sajtót a teljesen felesleges állami hirdetéseknek, növelve ebben az országban az átláthatatlanságot és a közpénzekből finanszírozott propagandát.","text_id":2014010022}
{"mondat_id":785,"raw_text":"Tisztelt Miniszter Urak!","text_id":2014010022}
{"mondat_id":786,"raw_text":"Én nagyon remélem, hogy 2018-ban önök ebből már nem fognak tudni megélni.","text_id":2014010022}
{"mondat_id":787,"raw_text":"(Taps az LMP soraiban.) (13.40)","text_id":2014010022}
{"mondat_id":788,"raw_text":"DÚRÓ DÓRA (Jobbik): Köszönöm a szót, elnök úr.","text_id":2014010023}
{"mondat_id":789,"raw_text":"A felszólalásom címe egy kérdés, hogy \"Nincs a kormánynak jövőképe?\".","text_id":2014010023}
{"mondat_id":790,"raw_text":"Ugyanis az elképzelhetetlen, hogy Magyarországon például egy iskola tanterv nélkül működjön, az viszont elképzelhető, hogy valaki úgy legyen miniszterelnök, hogy nem vesz részt egy miniszterelnök-jelölti vitán.","text_id":2014010023}
{"mondat_id":791,"raw_text":"Sőt, az is elképzelhető ma már Magyarországon, és az Orbán-kormány idején már napi gyakorlat, hogy már kormányprogramot sem tárnak a tisztelt Ház elé.","text_id":2014010023}
{"mondat_id":792,"raw_text":"Sőt, választási programjuk sem volt az országgyűlési választást megelőzően, mindössze azt a szűkszavú kijelentést tette Orbán Viktor, hogy \"folytatjuk\".","text_id":2014010023}
{"mondat_id":793,"raw_text":"Ez volt a választási programjuk.","text_id":2014010023}
{"mondat_id":794,"raw_text":"Az európai parlamenti választás lehetőséget biztosított volna önöknek arra, hogy javítsák ezt a hiányosságukat, és részt vegyenek a listavezetők között rendezett vitán, de a Fidesz európai parlamenti listavezetője sem gondolta úgy, hogy az elképzeléseit egy nyilvános vitán ütköztetnie kellene a többi párt listavezetőjével.","text_id":2014010023}
{"mondat_id":795,"raw_text":"Ma már tehát azt a négy évvel ezelőtti, kiüresített és közhelyparádénak minősíthető kormányprogramot sem tárták a Ház elé, amit akkor még megtettek.","text_id":2014010023}
{"mondat_id":796,"raw_text":"Azt kérdezném, hogy mi ennek az oka.","text_id":2014010023}
{"mondat_id":797,"raw_text":"Lehetséges, hogy nem merik most már leírni például azt, hogy egymillió új munkahelyet fog megteremteni a versenyszféra az önök kormányzása alatt, tíz éven belül?","text_id":2014010023}
{"mondat_id":798,"raw_text":"Mi az oka ennek a magatartásnak?","text_id":2014010023}
{"mondat_id":799,"raw_text":"Miért nem tárják az emberek elé az elképzeléseiket teljesen világosan, írott formában, számonkérhetően?","text_id":2014010023}
{"mondat_id":800,"raw_text":"Három válaszlehetőség adódik erre a kérdésre.","text_id":2014010023}
{"mondat_id":801,"raw_text":"Egyrészről az, hogy valami takargatnivalójuk van, és ezért próbáltak a rezsicsökkentés zászlóshajója mentén beevickélni újra az Országgyűlésbe és a többséget megszerezni.","text_id":2014010023}
{"mondat_id":802,"raw_text":"A második válaszlehetőség, hogy egész egyszerűen nincsen semmiféle jövőképük arra vonatkozóan, hogy Magyarország stratégiai problémáit hogyan fogják megoldani.","text_id":2014010023}
{"mondat_id":803,"raw_text":"Pedig az emberek kíváncsiak arra, hogy lesz-e áfacsökkentés például Magyarországon.","text_id":2014010023}
{"mondat_id":804,"raw_text":"A harmadik válaszlehetőség pedig az, hogy a kényelmes utat választották, és úgy tudták abszolválni ezt a választási kampányt, hogy nem volt szükség arra, hogy bármiféle érdemi programot letegyenek az asztalra.","text_id":2014010023}
{"mondat_id":805,"raw_text":"A miniszteri meghallgatások lehetőséget biztosítottak volna arra, hogy ezekre a kérdésekre válaszokat adjanak, és legalább az ellenzéki és egyébként a kormánypárti képviselők által feltett kérdésekre valóban érdemi válaszokat adjanak.","text_id":2014010023}
{"mondat_id":806,"raw_text":"Azonban a miniszteri meghallgatásokat is olyan mértékben kiüresítették, hogy sok bizottságban időkeretben korlátozták a képviselők felszólalási lehetőségét.","text_id":2014010023}
{"mondat_id":807,"raw_text":"Így nem is volt lehetőség arra, hogy ezeket a kérdéseket, amiket előzetesen megfogalmaztunk, feltegyük.","text_id":2014010023}
{"mondat_id":808,"raw_text":"Például az áfacsökkentés kérdését említettem, de beszélhetnénk az elvándorlásról is, ami Magyarországon ma már az egyik legnagyobb problémává nőtte ki magát.","text_id":2014010023}
{"mondat_id":809,"raw_text":"Különböző becsléseket ismerünk csak arra vonatkozóan, hogy hány magyar állampolgár dolgozik külföldön.","text_id":2014010023}
{"mondat_id":810,"raw_text":"És a miniszterelnök mindezeknek az embereknek, a gazdasági menekülteknek a helyzetét egy kalandvágyból adódó útkeresésnek nevezte, ami nyilvánvalóan nem igaz.","text_id":2014010023}
{"mondat_id":811,"raw_text":"Tehát fontos lenne, hogy egyáltalán szembenézzenek ezzel a problémával, és hazahívják ezeket az embereket, akik dolgozni akarnak, tisztes megélhetést szeretnének, de Magyarországon nem találták meg a boldogulás lehetőségét.","text_id":2014010023}
{"mondat_id":812,"raw_text":"Úgy tűnik az eddigi intézkedéseikből, hogy nemhogy hazahívni nem szeretnék őket, de a Magyarországhoz őket kapcsoló ügyek mentén is nehezítik azt, hogy ők részt vegyenek például a választásokon, ahogy az az országgyűlési választáson is megtörtént velük.","text_id":2014010023}
{"mondat_id":813,"raw_text":"De beszélhetnénk a cigány-magyar együttélés kérdéséről is, ami szintén égető Magyarországon több évtizede, és semmiféle megoldást, előrelépést, érdemi intézkedést nem láttunk az elmúlt négy évben.","text_id":2014010023}
{"mondat_id":814,"raw_text":"Ha a miniszterelnök szavát komolyan vesszük, miszerint folytatják, akkor sajnos nem várható az, hogy ebben is előrelépnénk a következő kormányzati ciklus alatt.","text_id":2014010023}
{"mondat_id":815,"raw_text":"Ha önök azt folytatják, amit az eddigi ciklusban elkezdtek, például az oktatás területén, akkor érthetjük ezt úgy például, hogy a KLIK jelenlegi formájában fog tovább működni, vagy folytatják az állami források kivonását a felsőoktatásból?","text_id":2014010023}
{"mondat_id":816,"raw_text":"Folytatják azt, hogy a demográfiai vészkatasztrófát nem sikerült megállítani?","text_id":2014010023}
{"mondat_id":817,"raw_text":"A születésszám továbbra is évről évre csökken, és itt is, bár voltak intézkedések, ezt el kell ismerni, egész egyszerűen nem látjuk azt, hogy például a második gyermek megszületésére nagyobb hangsúlyt fektetnének, amiben Magyarországnak stratégai tartalékai vannak?","text_id":2014010023}
{"mondat_id":818,"raw_text":"(13.50)","text_id":2014010023}
{"mondat_id":819,"raw_text":"Nem tudjuk, hogy mi lesz a politikusbűnözéssel kapcsolatos álláspontjuk, a mentelmi jog eltörléséhez hogyan fognak viszonyulni, a képviselő kettős állampolgárságának a nyilvánosságra hozatalát támogatják-e, ezzel kapcsolatban is egymásnak ellentmondó nyilatkozatokat tettek az elmúlt időszakban.","text_id":2014010023}
{"mondat_id":820,"raw_text":"Kérdezem ezért valamelyik miniszter urat, hogy mekkmester- menedzsmentre számíthatunk, vagy lesz érdemi, számon kérhető kormányprogram.","text_id":2014010023}
{"mondat_id":821,"raw_text":"Köszönöm a figyelmet.","text_id":2014010023}
{"mondat_id":822,"raw_text":"(Taps a Jobbik padsoraiból.","text_id":2014010023}
{"mondat_id":823,"raw_text":")","text_id":2014010023}
{"mondat_id":824,"raw_text":"ROGÁN ANTAL (Fidesz): Köszönöm szépen a szót.","text_id":2014010024}
{"mondat_id":825,"raw_text":"Tisztelt Elnök Úr!","text_id":2014010024}
{"mondat_id":826,"raw_text":"Tisztelt Képviselőtársaim!","text_id":2014010024}
{"mondat_id":827,"raw_text":"Vannak a Bourbonok, akik a francia forradalomból és Napóleonból sem tanultak, és vannak ellenzéki képviselőtársaink, akik április 6-ából és május 25-éből sem voltak képesek tanulni.","text_id":2014010024}
{"mondat_id":828,"raw_text":"És tisztelt képviselőtársaim, április 6-án önökről nem egész egyszerűen csak egy vereség formájában mondtak ítéletet az emberek, önök április 6-án megsemmisítő vereséget szenvedtek el a parlamenti választásokon.","text_id":2014010024}
{"mondat_id":829,"raw_text":"(Dr. Hiller István közbeszól.)","text_id":2014010024}
{"mondat_id":830,"raw_text":"És rossz hírem van, ha nem vették volna észre, tisztelt képviselőtársaim, akkor május 25-én, az európai parlamenti választásokon, hat héttel a parlamenti választások után önök nagyobb arányú vereséget szenvedtek el, mint korábban.","text_id":2014010024}
{"mondat_id":831,"raw_text":"Még kevesebben szavaztak önökre, és még nagyobb arányban támogatták a jelenlegi kormánypártokat.","text_id":2014010024}
{"mondat_id":832,"raw_text":"Ennek minden bizonnyal oka van, tisztelt képviselőtársaim.","text_id":2014010024}
{"mondat_id":833,"raw_text":"És az egyik oka éppen az, hogy már április 6-a után is észrevették az emberek, hogy önök semmit nem tanultak.","text_id":2014010024}
{"mondat_id":834,"raw_text":"Pontosan ugyanazokat mondják, mint az előző négy esztendőben, pontosan ugyanazokkal a dolgokkal támadják a kormányt, mint az előző négy esztendőben, és pontosan ugyanazokat a dolgokat követelik, amelyekre az emberek egyszer már, sőt ezek után kétszer elég határozottan ítéletet mondtak.","text_id":2014010024}
{"mondat_id":835,"raw_text":"Ma hallottunk progresszív adóra vonatkozó követelést a magyar vállalkozásoknál osztalékadó formájában, előtte sokszor hallhattuk a parlamentben a progresszív személyi jövedelemadóra vonatkozó követelést a baloldaltól.","text_id":2014010024}
{"mondat_id":836,"raw_text":"Tisztelt Képviselőtársaim!","text_id":2014010024}
{"mondat_id":837,"raw_text":"Önöknek mindig eszükbe jut, hogy hogyan kell a magyar vállalkozásokat sokkal jobban megadóztatni, mint a külföldieket, az mindig eszükbe jut, hogy hogyan kell egyébként jobban megadóztatni a magyar embereket meg a magyar családokat, de amikor, mondjuk, határozottabban kéne fellépni külföldi érdekcsoportok ellen - idézzük csak fel, amikor kormányoztak, és megkísérelték bevezetni a bankadót, tettek rá egy pici kísérletet: mi történt az akkori miniszterelnökkel, tisztelt képviselőtársaim?","text_id":2014010024}
{"mondat_id":838,"raw_text":"Elment a Nádor utcába, majd fülét-farkát behúzva szépen hazaballagott, és azután az a bizonyos bankadó az ilyen iciri-piciri lett, miközben az embereket érintő adóterhek abban az évben is meg az azt követő évben is durván növekedtek.","text_id":2014010024}
{"mondat_id":839,"raw_text":"Ugyanakkor, amikor önök kísérletet sem tettek arra, hogy a bankadó mértékét megnöveljék, amikor kiderült, hogy az önök hibájából az ország és az államháztartás óriási bajban van, ugyanabban az esztendőben önök kitaláltak egy olyan adózási terhet, hogy a magyar családok, a családokat fenntartó munkavállalók még azután is adót kellett hogy fizessenek, amit egyébként kézhez sem kaptak.","text_id":2014010024}
{"mondat_id":840,"raw_text":"Ez volt az a bizonyos adózási rendszer, amelyben még az utánuk fizetett, különféle társadalombiztosítási járulékok 50 százaléka is a személyi jövedelemadó tárgya volt, amit nekünk kellett eltörölni 2010-ben, '11-ben és '12-ben lépésről lépésre.","text_id":2014010024}
{"mondat_id":841,"raw_text":"Ilyen az, amikor önök a valódi multinacionális cégekkel és az erős érdekképviseletekkel szembenéznek, akkor önök mindig, minden alkalommal meghátrálnak.","text_id":2014010024}
{"mondat_id":842,"raw_text":"Ha progresszív adózást akarnak, tisztelt képviselőtársaim, itt a reklámadó, szavazzák meg bátran.","text_id":2014010024}
{"mondat_id":843,"raw_text":"Progresszív adózásról van benne szó, és értelemszerűen ez ugyanúgy nagyon erős érdekcsoportok elleni fellépés.","text_id":2014010024}
{"mondat_id":844,"raw_text":"Ne tagadják, ez az önök kormányzása idején is felmerült, akkor is gondolkodtak rajta, ahogy gondolkodtak a bankadón is, meg még több, egyébként azóta általunk a közteherviselés kiszélesítése érdekében alkalmazott szektorális adón is.","text_id":2014010024}
{"mondat_id":845,"raw_text":"Csak önök ott akkor, azokkor az alkalmakkor mindig meghátrálták, mert mindig egyszerűbb volt az embereket megadóztatni és a magyar vállalkozásokat megadóztatni.","text_id":2014010024}
{"mondat_id":846,"raw_text":"És amikor önök voltak kormányon, tisztelt képviselőtársaim, akkor osztrákok építettek Magyarországon, és nem magyarok építettek.","text_id":2014010024}
{"mondat_id":847,"raw_text":"És azt is megkérdezhetik minden további nélkül, mondjuk, Bajnai Gordontól és Kóka Jánostól, hogy hogy volt azzal a kis informatikai céggel, amit megvásároltak, aztán azt követően megtömtek kormányzati beruházásokkal.","text_id":2014010024}
{"mondat_id":848,"raw_text":"Semmit nem épített, semmilyen értéket nem alkotott, semmi újat nem csinált, majd azt követően eladták az ár 15-20-szorosáért úgy, hogy egyébként ma sem tudjuk, hogy az abból származó óriási bevétel, mivel offshore-ba ment, egyébként ebben a formában kit is gazdagított.","text_id":2014010024}
{"mondat_id":849,"raw_text":"(14.00) Tisztelt Képviselőtársaim!","text_id":2014010024}
{"mondat_id":850,"raw_text":"Arra kérem önöket, hogy tanuljanak április 6-ából és május 25-éből, mert ott az emberek, azt gondolom, elsősorban önöknek akartak üzenni.","text_id":2014010024}
{"mondat_id":851,"raw_text":"De úgy tűnik, hogy önök ezt az üzenetet nem akarják hallani.","text_id":2014010024}
{"mondat_id":852,"raw_text":"Köszönöm szépen a figyelmüket.","text_id":2014010024}
{"mondat_id":853,"raw_text":"(Taps a kormánypártok soraiban.) (Az elnöki széket dr. Latorcai János, az Országgyűlés alelnöke foglalja el.","text_id":2014010024}
{"mondat_id":854,"raw_text":")","text_id":2014010024}
{"mondat_id":855,"raw_text":"DR. HARGITAI JÁNOS (KDNP): Köszönöm a szót, elnök úr.","text_id":2014010025}
{"mondat_id":856,"raw_text":"Tisztelt Miniszter Urak!","text_id":2014010025}
{"mondat_id":857,"raw_text":"Tisztelt Országgyűlés!","text_id":2014010025}
{"mondat_id":858,"raw_text":"Azt gondolom, hogy érdemes megszólalni ebben a tárgykörben, mert külföldről a korábbi években a magyar gazdaság értékelése kapcsán elsősorban erős kritikát kaptunk, az utóbbi időszakban minthogyha megváltozott volna a tendencia.","text_id":2014010025}
{"mondat_id":859,"raw_text":"Londoni befektetői elemzők megszólalásaira fogok kitérni, de előtte beszélni fogok az IMF országértékeléséről és esetleg azokról a sikeres állampapír-kibocsátásokról, amit a magyar kormány az elmúlt időszakban végrehajtott.","text_id":2014010025}
{"mondat_id":860,"raw_text":"De mielőtt ezekre a kérdésekre rátérnék, azért, hogy a külföldi értékeléseknek örülni tudjunk, és az értelmüket lássuk, célszerű visszatekinteni arra, hogy milyen időszakon vagyunk túl, mit kellett az elmúlt négy évben produkálnunk.","text_id":2014010025}
{"mondat_id":861,"raw_text":"A második Orbán-kormány 2002 és 2010 tragikus örökségét volt kénytelen a magyar gazdaságpolitikában is átvenni és ezt kezelni.","text_id":2014010025}
{"mondat_id":862,"raw_text":"Emlékeztetőül: óriási volt évente a költségvetési hiány, ebből a mindenkori nagy hiányból törvényszerűen következett a tragikus eladósodottság, a közép-kelet-európai országok között - ők az igazi versenytársaink - Magyarországon az eladósodottság mértéke a legnagyobb volt, ez GDP-arányosan 85 százalék fölé is ment.","text_id":2014010025}
{"mondat_id":863,"raw_text":"Nagy munkanélküliség, nagyobb munkanélküliség, mint versenytársaink esetében volt, rendkívül kevés járulékfizető, ami egy külön gondot jelentett, mondjuk, a nyugdíjrendszer működtetése kapcsán, magas infláció, hatalmas alapkamat, ami versenyképtelenné tette gazdaságunkat.","text_id":2014010025}
{"mondat_id":864,"raw_text":"A túlzottdeficit-eljárás hatálya alatt voltunk szégyenszemre, amióta beléptünk az Európai Unióba, a szocialista kormány időszaka alatt is ott volt rajtunk a fenyegetettség, hogy az Európai Unió, tetézve a gondjainkat, esetleg a fejlesztési forrásokat a magyar költségvetéstől elvonja, az európai uniós forrásokra gondolok.","text_id":2014010025}
{"mondat_id":865,"raw_text":"Ezt az örökséget kellett kezelni.","text_id":2014010025}
{"mondat_id":866,"raw_text":"Két út volt a magyar kormány előtt.","text_id":2014010025}
{"mondat_id":867,"raw_text":"Az első út: folytatni azt, amit a szocialista kormány örökségül hagyott a gazdaságpolitikában, IMF-re építeni, hiteleket felvenni, és az IMF diktálásait aprópénzre váltani.","text_id":2014010025}
{"mondat_id":868,"raw_text":"Ebből nem kért a magyar kormány - kétharmados felhatalmazottságunk volt az ország átalakítására -, radikálisan mást kellett tenni, az az út járhatatlan volt.","text_id":2014010025}
{"mondat_id":869,"raw_text":"Sokan fanyalogtak, nem hittek abban, hogy a kormány sikerre viszi ezeket az ügyeket, és bevallom, a kormánypárti képviselőkben is lehetett félelem, hogy az a gazdaságpolitika, amit merészen a kormány elkezd követni, az eredményes lesz-e, ugyanis az IMF-fel szakítva, a kormány megpróbálta az országot a saját lábára állítani.","text_id":2014010025}
{"mondat_id":870,"raw_text":"Rendkívüli intézkedéseket hozott, szektorális különadókat vezetett be, bankadót vezetett be, mindent megtett a kétharmados felhatalmazottságunk alapján a nagy rendszerek átalakítására.","text_id":2014010025}
{"mondat_id":871,"raw_text":"Ezzel konszolidálta is természetesen a költségvetést, évente tartani tudtuk az elvárt 3 százalékos hiánycélt, ezzel kikerültünk a túlzottdeficit-eljárás hatálya alól, és az európai uniós fejlesztési források elvonásának veszélye is ma már a múlté.","text_id":2014010025}
{"mondat_id":872,"raw_text":"Ebben a rendkívül nehéz recessziós időszakban a belső kereslet élénkítésére is képes volt a kormány, gondolok itt a pedagógusok jelentős béremelésére, vagy ami mindenkit érintett, az a rezsicsökkentés politikája, ami jövedelmet hagyott a magyar családoknál, és ezt a jövedelmet nyilvánvalóan belső fogyasztásra tudták fordítani.","text_id":2014010025}
{"mondat_id":873,"raw_text":"Ezek után vártuk azokat a nemzetközi jelzéseket, hogy ezt végre elismerjék.","text_id":2014010025}
{"mondat_id":874,"raw_text":"Ezt megtette pár nappal ezelőtt az IMF is, egyébként felfelé korrigálta a magyar gazdaság idei növekedését 2 százalékra; ennél nyilvánvalóan jelentősen több lehet ma. Az utolsó megszólaló ebben a tárgykörben a londoni befektetőcsoport, a Morgan Stanleynek a közép-kelet-európai országokat figyelő elemzése volt, ez 2,4 százalékról 2,9 százalékra emeli az idei GDP várható alakulását, és 2015-ben is 2,4 százalékot jósol.","text_id":2014010025}
{"mondat_id":875,"raw_text":"(Az elnök csenget.)","text_id":2014010025}
{"mondat_id":876,"raw_text":"Én azt gondolom, hogy vártuk ezeket a külföldi jelzéseket, ezek a magyar kormány és ilyen szempontból a magyar emberek teljesítményének elismerését jelentik.","text_id":2014010025}
{"mondat_id":877,"raw_text":"Ezen az úton kell tovább haladnunk.","text_id":2014010025}
{"mondat_id":878,"raw_text":"Köszönöm a figyelmüket.","text_id":2014010025}
{"mondat_id":879,"raw_text":"SCHMUCK ERZSÉBET (LMP): Köszönöm szépen a szót, elnök úr.","text_id":2014010026}
{"mondat_id":880,"raw_text":"Tisztelt Képviselőtársaim!","text_id":2014010026}
{"mondat_id":881,"raw_text":"A fenntartható fejlődés a jövő generációk iránt viselt felelősség.","text_id":2014010026}
{"mondat_id":882,"raw_text":"Mindenki felelősséggel tartozik a jövőért, és ebben a felelősségben sokszorosan osztoznak a döntéshozók.","text_id":2014010026}
{"mondat_id":883,"raw_text":"A különböző döntések hatóköre a jövőre nézve azonban igen eltérő, vannak döntések, amelyek hatása azonnali, míg másoké közvetett és a nagyon távoli jövőbe mutat.","text_id":2014010026}
{"mondat_id":884,"raw_text":"Az utóbbiak körébe tartozik az atomenergia felhasználása.","text_id":2014010026}
{"mondat_id":885,"raw_text":"A hasadóanyagok nemzetközi testülete szerint széles körben elfogadott, hogy a kiégett fűtőanyagok tárolása jól tervezett tárolókapacitásokat igényel, hiszen több tízezer évtől az egymillió évig terjed, amíg gondoskodni kell a biztonságos tárolásról, és amíg minimalizálódik a környezetbe való kijutás lehetősége.","text_id":2014010026}
{"mondat_id":886,"raw_text":"Talán nem kell indokolni, hogy az atomenergia hasznosításáról ma hozott döntésünk anélkül ad majd feladatot és jelent kockázatot a jövő nemzedékeknek, hogy azok élvezték volna hasznait.","text_id":2014010026}
{"mondat_id":887,"raw_text":"Ez alól a súlyos felelősség alól nem mentesíthet az arra való hivatkozás, hogy a magas aktivitású hulladékot más országok területén helyezhetjük el ideig-óráig.","text_id":2014010026}
{"mondat_id":888,"raw_text":"Az atomerőművek lebontásának és mentesítésének a költsége is a jövő generációt terheli majd.","text_id":2014010026}
{"mondat_id":889,"raw_text":"Azoknak, akik ma a világban az atomenergia hasznosítása mellett döntenek, számolniuk kell a baleseti kockázattal, a terrorizmus megnövekvő veszélyével és a nukleáris fegyverkezéssel.","text_id":2014010026}
{"mondat_id":890,"raw_text":"Mondhatnánk, hogy elhanyagolható valószínűséggel bekövetkező események, ám a valóság megtanított bennünket arra, hogy ezek nehezen vállalható, súlyos kockázatok.","text_id":2014010026}
{"mondat_id":891,"raw_text":"Sokan próbálják ma a megújuló energiaféleségeket költségesnek és versenyképtelennek beállítani.","text_id":2014010026}
{"mondat_id":892,"raw_text":"Az igazságtartalma ennek csak látszólagos.","text_id":2014010026}
{"mondat_id":893,"raw_text":"A ma politikusa nem számol a jelenben a másokra és a jövőre áthárított, külső költségekkel, a közjavak pusztulásának negatív hatásaival, amelyeket az egész társadalom kénytelen megfizetni.","text_id":2014010026}
{"mondat_id":894,"raw_text":"Ha valóban számszerűsíthetőek lennének ezek a negatív externáliák, és hó végén a postás erről is hozna egy sárga csekket, csak akkor derülne ki a társadalom számára, hogy mi a jövő generáció költségén élvezzük a jelent.","text_id":2014010026}
{"mondat_id":895,"raw_text":"Tehetjük-e ezt mi, döntéshozók?","text_id":2014010026}
{"mondat_id":896,"raw_text":"Hozhatunk-e döntéseket, amikor alapvető kérdésekre nem tudjuk és nem is keressük a választ?","text_id":2014010026}
{"mondat_id":897,"raw_text":"Természetesen tisztában vagyok azzal, hogy az atomerőműveknek vannak előnyeik a ma működő, fosszilis energiára alapozott erőművekhez képest.","text_id":2014010026}
{"mondat_id":898,"raw_text":"Tudom, hogy sokkal kisebb egy nukleáris erőmű sugárzóterhelése, mint egy szélerőműé, nem beszélve az üvegházgáz-kibocsátásról.","text_id":2014010026}
{"mondat_id":899,"raw_text":"De nekünk nem az atomenergia és a fosszilis energia hasznosítása között kell választanunk, hanem az összes, rendelkezésre álló energiaféleség között.","text_id":2014010026}
{"mondat_id":900,"raw_text":"Ebben a választásban kötelességünk a jövő generációkat legkevésbé megterhelő megoldás választása.","text_id":2014010026}
{"mondat_id":901,"raw_text":"Tisztelt Országgyűlés!","text_id":2014010026}
{"mondat_id":902,"raw_text":"Vajon mi lenne versenyképesebb: az olcsó energia vagy egy energiahatékony, alacsony energiaigényű gazdaságszerkezet?","text_id":2014010026}
{"mondat_id":903,"raw_text":"Vajon mi élénkítené jobban a gazdaságot: egy atomerőmű felépítése vagy egy fenntartható gazdaságszerkezet számtalan elemének megformálása?","text_id":2014010026}
{"mondat_id":904,"raw_text":"És mi jelentene tartósabb foglalkoztatást: egy nukleáris erőmű felépítése és üzemeltetése vagy a sokféle energiaforráson alapuló, közösségi alapú energiaellátó-rendszerek.","text_id":2014010026}
{"mondat_id":905,"raw_text":"Vajon minek lenne nagyobb az ellátásbiztonsága: egy nagy, centralizált erőműnek vagy egy intelligens hálózatba rendezett, számos kis energiatermelő egységből állónak?","text_id":2014010026}
{"mondat_id":906,"raw_text":"Vajon van-e joga a ma döntéshozóinak zálogba adni a jövőt, ha van más, elérhető megoldás is?","text_id":2014010026}
{"mondat_id":907,"raw_text":"Vajon ki fogja itt a jövő nemzedékeket megkérdezni, hogy ők mit választanának?","text_id":2014010026}
{"mondat_id":908,"raw_text":"És ki fogja feltárni a kérdésekre adott válaszokat a ma élők előtt, hogy azután ők is felelősséggel szavazhassanak jelenünkről?","text_id":2014010026}
{"mondat_id":909,"raw_text":"Ezeket a kérdéseket kellene az előttünk álló döntésekkel kapcsolatban nagyon alaposan megfontolni.","text_id":2014010026}
{"mondat_id":910,"raw_text":"Köszönöm, hogy meghallgattak. (Dr. Józsa István tapsol.","text_id":2014010026}
{"mondat_id":911,"raw_text":")","text_id":2014010026}
{"mondat_id":912,"raw_text":"MIRKÓCZKI ÁDÁM (Jobbik): Köszönöm szépen, elnök úr.","text_id":2014010027}
{"mondat_id":913,"raw_text":"Tisztelt Képviselőtársaim!","text_id":2014010027}
{"mondat_id":914,"raw_text":"Tisztelt Miniszter Úr!","text_id":2014010027}
{"mondat_id":915,"raw_text":"Talán egy magyarázattal kezdenék, hogy miért nem, mondjuk, a Nemzetbiztonsági bizottság zárt ülésén beszélek erről és miért a parlament, illetve a televízió nyilvánossága előtt.","text_id":2014010027}
{"mondat_id":916,"raw_text":"Talán azért, mert egyrészt ez nem pártpolitikai kérdés, másrészt igyekszem azokat a kereteket betartani, hogy minősített adatokra még csak utalni se kelljen, harmadrészt pedig minimum közérdeklődésre, széles körben közérdeklődésre számot tarthat ez az egész ügy.","text_id":2014010027}
{"mondat_id":917,"raw_text":"Nap mint nap újabb és újabb részletek kerülnek Európában, szerte a világban és Magyarországon is napvilágra a tekintetben, hogy a titkosszolgálatok környékén milyen vélt vagy valós visszaélések - legyen az a törvény keretein belül vagy azon túl - történnek különböző adatgyűjtésekkel, megfigyelésekkel, lehallgatásokkal kapcsolatban.","text_id":2014010027}
{"mondat_id":918,"raw_text":"A lavina nagyjából ott indult, amikor Edward Snowden, az NSA egykori alkalmazottja nyilvánosságra hozott bizonyos dokumentumokat, amelyek arról tanúskodnak, hogy világszerte az Amerikai Egyesült Államok igen példátlan és igen agresszív módon még a saját szövetségeseit is megfigyelte, kiszolgáltatott helyzetbe hozta, visszaélt a bizalommal, és a többi, és a többi.","text_id":2014010027}
{"mondat_id":919,"raw_text":"Ekkor az Európai Unió számos tagállama, amelyek érintettek voltak, meglehetősen jogosan - hozzáteszem, teljesen jogosan - kikeltek magukból és különböző magyarázatokat követeltek, és egyéb reakciókat tettek.","text_id":2014010027}
{"mondat_id":920,"raw_text":"Magyarországon is volt egy gyenge kísérlet, fogalmazzunk így, talán ezt nem vitatja senki.","text_id":2014010027}
{"mondat_id":921,"raw_text":"Az előző ciklus végén felállt egy vizsgálóbizottság, amely azt volt hivatott felderíteni, hogy Magyarországot miként és hogyan érintette az amerikai lehallgatási botrány, ám ez a bizottság, már csak időintervallumából kiindulva is, meglehetősen - hát hogy is mondjam?","text_id":2014010027}
{"mondat_id":922,"raw_text":"- vérszegényre sikeredett, hiszen mindössze két ülést bonyolított le, és számos kérdésre nem tudott választ adni, hacsak nem a kormányzatnak megvannak a válaszai, de a nyilvánosság előtt ez nem ismert.","text_id":2014010027}
{"mondat_id":923,"raw_text":"Így például nem hallgattuk meg a vizsgálóbizottság keretében az amerikai nagykövetség illetékeseit, nem hallgattuk meg például az NSA bármelyik munkatársát, nem hallgattuk meg a Facebook, a Google, a Microsoft hazai vezetőit, amelyek adatokat szolgáltattak és adtak át szinte feltétel nélkül az NSA-nek, és a többi, és a többi.","text_id":2014010027}
{"mondat_id":924,"raw_text":"Ezáltal megnyugtató válaszok erre a botrányra Magyarországon nem születtek.","text_id":2014010027}
{"mondat_id":925,"raw_text":"Aztán néhány nappal ezelőtt a Guardian cikke alapján arról szerzünk információt, hogy a Vodafone különböző országok és különböző kormányok ügynökszerveinek szintén átadott különböző telefonos adatokat, beszélgetéseket, SMS-eket, és a többi, és a többi.","text_id":2014010027}
{"mondat_id":926,"raw_text":"Ezekből az adatokból kiderül, hogy Magyarországon csak az elmúlt évben, tehát egy év alatt 76 ezer beszélgetést vagy adatforgalmat adtak át valamelyik szervnek a Vodafone részéről.","text_id":2014010027}
{"mondat_id":927,"raw_text":"Hát ez is számos kérdést felvet és elgondolkodtató.","text_id":2014010027}
{"mondat_id":928,"raw_text":"De mielőtt néhány problémás kérdésről beszélnék, azért érdemes összehasonlítani csak a Vodafone tekintetében néhány európai uniós vagy európai országot.","text_id":2014010027}
{"mondat_id":929,"raw_text":"Magyarországon 76 ezer adatforgalmat adtak át a cikk szerint, Franciaországban mindössze hármat, Belgiumban kettőt, Írországban 4100-at, Portugáliában 28 ezret, és a tőlünk jóval nagyobb Spanyolországban is 48 ezret a mi 76 ezrünkhöz képest.","text_id":2014010027}
{"mondat_id":930,"raw_text":"Ez sok-sok kérdést kivált, és még egyszer szeretném hangsúlyozni, hogy ez abszolút nem pártpolitikai kérdés, szerintem ez mindenkit érinthet.","text_id":2014010027}
{"mondat_id":931,"raw_text":"Ha a cikk igaz és valóban így van, akkor nagyon szeretnék arra választ kapni a kormány részéről, hogy ezek a lehallgatások, megfigyelések, adatszolgáltatások jogszerűek voltak-e, ezek magyar vagy éppen Magyarországon tartózkodó külföldi állampolgárokat érintettek-e, mi a helyzet a többi telefonszolgáltatóval, mi a helyzet Magyarországon ugyanígy a Facebook, a Google, a Microsoft vagy bármilyen más szolgáltatóval kapcsolatban.","text_id":2014010027}
{"mondat_id":932,"raw_text":"Vajon mindegyik bűnöző vagy valamilyen vélelmezhető bűncselekményhez köthető adatforgalom volt-e, vagy ne adj' isten - én ezt nem szeretném feltételezni, és bízom benne, hogy nem ez a válasz - az NSA-hez hasonlóan a magyar kormány is a saját állampolgárait általánosságban ilyenfajta kontroll alatt tartja?","text_id":2014010027}
{"mondat_id":933,"raw_text":"Bízom benne, hogy nem erről van szó.","text_id":2014010027}
{"mondat_id":934,"raw_text":"Várom megtisztelő válaszát, miniszter úr.","text_id":2014010027}
{"mondat_id":935,"raw_text":"Köszönöm szépen.","text_id":2014010027}
{"mondat_id":936,"raw_text":"(Taps a Jobbik soraiban.","text_id":2014010027}
{"mondat_id":937,"raw_text":")","text_id":2014010027}
{"mondat_id":938,"raw_text":"BÁNKI ERIK (Fidesz): Köszönöm a szót.","text_id":2014010028}
{"mondat_id":939,"raw_text":"Tisztelt Elnök Úr!","text_id":2014010028}
{"mondat_id":940,"raw_text":"Tisztelt Képviselőtársaim!","text_id":2014010028}
{"mondat_id":941,"raw_text":"Magyarország jobban teljesít, amit az elmúlt hónapok gazdasági adatai is alátámasztanak.","text_id":2014010028}
{"mondat_id":942,"raw_text":"Hargitai János képviselőtársam napirend előtti felszólalásában már részletesen beszélt arról, hogy Magyarország honnan indult, milyen nehéz lépéseket kellett megtennünk a válság kezelése, a teljes összeomlás elkerülése és a gazdaságélénkítés terén.","text_id":2014010028}
{"mondat_id":943,"raw_text":"Nos, úgy látszik, az adatok is alátámasztják és azt igazolják, hogy az az út, amit jártunk, helyes volt.","text_id":2014010028}
{"mondat_id":944,"raw_text":"A magyar gazdaság 2014 első negyedévében az előző év azonos időszakához képest 3,2 százalékkal növekedett.","text_id":2014010028}
{"mondat_id":945,"raw_text":"Ezekkel az adatokkal, ezekkel az eredményekkel azt értük el, hogy Európa éltanulói lettünk.","text_id":2014010028}
{"mondat_id":946,"raw_text":"Európa sereghajtó pozíciójából indultunk 2010-ben, az utolsók között voltunk a rangsorban, most pedig dobogóra léphettünk, hiszen Románia és Lengyelország mögött a harmadik legjobb gazdasági teljesítményt tudtuk nyújtani.","text_id":2014010028}
{"mondat_id":947,"raw_text":"Tisztelt Miniszter Úr!","text_id":2014010028}
{"mondat_id":948,"raw_text":"Engedje meg, hogy ehhez személyesen önnek is gratuláljak, hiszen ebben az ön munkája is benne volt, és azzal, hogy Orbán Viktor önt kérte fel a tárca vezetésére, azt üzente a miniszterelnök úr a gazdaság hazai és nemzetközi szereplőinek, hogy a következő négy évben is egy kiszámítható, megbízható és eredményes gazdaságpolitikára számíthatnak a magyar kormány részéről.","text_id":2014010028}
{"mondat_id":949,"raw_text":"Az erőteljes első negyedéves GDP-adatok alapján számos elemző intézet javította a magyar gazdaság teljesítményére vonatkozó 2014. évi növekedési prognózisát.","text_id":2014010028}
{"mondat_id":950,"raw_text":"A JP Morgan elemzői a térségből a magyar gazdaság növekedési előrejelzését javították a legnagyobb mértékben, a korábbi 2,5 százalékról 3 százalékra növelve azt.","text_id":2014010028}
{"mondat_id":951,"raw_text":"De a Barclay's elemzői is 2014-re szintén 3 százalékos gazdasági növekedést várnak a magyar gazdaságban.","text_id":2014010028}
{"mondat_id":952,"raw_text":"Ugyanakkor a dinamikus gazdasági növekedés mögött összetett mechanizmusok állnak.","text_id":2014010028}
{"mondat_id":953,"raw_text":"Örömteli, hogy jelenleg a gazdaság minden területén láthatók pozitív folyamatok, nemcsak egy-egy kiugró szegmensről beszélhetünk, hanem nyugodtan kijelenthetjük azt, hogy a magyar gazdaság egészének teljesítménye növekszik, és ez hosszú távon nagy reményekkel tölt el bennünket.","text_id":2014010028}
{"mondat_id":954,"raw_text":"Ezek az adatok azt igazolják, tisztelt képviselőtársaim, hogy az a válságkezelő modell, amelyet 2010-ben megkezdett a nemzeti együttműködés kormánya, és az a gazdaságélénkítő program, amelyet annyian támadtak európai szinten, mégiscsak igazolta önmagát, igazolta azt, hogy van, létezik magyar modell.","text_id":2014010028}
{"mondat_id":955,"raw_text":"Hiszen válság idején olyan eszközöket kell alkalmaznia egy kormánynak az eredményes válságkezelés érdekében, amelyek eltérnek az általános, a korábbi gyakorlattól.","text_id":2014010028}
{"mondat_id":956,"raw_text":"Az elmúlt hónapokban jelentősen bővült a hazai ipari termelés is.","text_id":2014010028}
{"mondat_id":957,"raw_text":"Az évkezdettől számítva már 8,9 százalékos növekedést regisztrálhattunk az előző év azonos időszakához képest.","text_id":2014010028}
{"mondat_id":958,"raw_text":"Ráadásul örömteli, hogy az ország minden régiójában bővült az ipari termelés.","text_id":2014010028}
{"mondat_id":959,"raw_text":"Az építőiparban rendkívül biztató folyamatok zajlanak.","text_id":2014010028}
{"mondat_id":960,"raw_text":"Márciusban az építőipar 34,2 százalékkal bővült az előző év azonos időszakához képest.","text_id":2014010028}
{"mondat_id":961,"raw_text":"Ebből külön ki kell emelni azt, hogy a szerződésállományok volumene, ami a következő időszak megrendeléseire vonatkozik, 64 százalékkal haladja meg az előző évi adatokat, ami azt vetíti előre, hogy a következő években is tart és tartós lesz ez a növekedés az építőiparban.","text_id":2014010028}
{"mondat_id":962,"raw_text":"A növekvő gazdasági aktivitás a foglalkoztatásra is pozitív hatással volt.","text_id":2014010028}
{"mondat_id":963,"raw_text":"Áprilisban több mint 4,1 millióan dolgoztak Magyarországon, ami rekorderedmény, az elmúlt húsz év legmagasabb foglalkoztatási mutatója.","text_id":2014010028}
{"mondat_id":964,"raw_text":"Ma közel 375 ezerrel többen dolgoznak, mint négy évvel ezelőtt.","text_id":2014010028}
{"mondat_id":965,"raw_text":"Ezek a folyamatok, tisztelt hölgyeim és uraim, azt támasztják alá, hogy az újjáalakult nemzeti együttműködés kormányának reális az a célkitűzése, ami a teljes körű foglalkoztatottság elérését tűzte ki maga elé.","text_id":2014010028}
{"mondat_id":966,"raw_text":"A pozitív folyamatok mind a gazdaság, mind pedig a társadalom részéről érzékelhetővé váltak, amit jól mutat, hogy az üzleti és fogyasztói indexek hosszú évek óta nem látott szintekre emelkedtek az elmúlt hónapokban.","text_id":2014010028}
{"mondat_id":967,"raw_text":"A piaci szereplők tehát bíznak Magyarországban, pozitívan értékelik a magyar kormány gazdaságpolitikáját, ami komoly elismerést jelent mindannyiunk számára.","text_id":2014010028}
{"mondat_id":968,"raw_text":"A gazdasági adatok tehát, tisztelt hölgyeim és uraim, egyértelműen azt mutatják, hogy Magyarország továbbra is jobban teljesít, egyre jobban teljesít, tehát jó eséllyel várhatjuk azt, hogy Európa éltanulói maradunk a következő években is.","text_id":2014010028}
{"mondat_id":969,"raw_text":"Köszönöm szépen.","text_id":2014010028}
{"mondat_id":970,"raw_text":"(Taps a kormánypárti padsorokban.","text_id":2014010028}
{"mondat_id":971,"raw_text":"- Dr. Józsa István tapsol.","text_id":2014010028}
{"mondat_id":972,"raw_text":")","text_id":2014010028}
{"mondat_id":973,"raw_text":"DR. SCHIFFER ANDRÁS (LMP): Köszönöm a szót.","text_id":2014010029}
{"mondat_id":974,"raw_text":"Tisztelt Országgyűlés!","text_id":2014010029}
{"mondat_id":975,"raw_text":"Hétfőn megszületett a Kúria 2\/2014-es polgári jogegységi döntése.","text_id":2014010029}
{"mondat_id":976,"raw_text":"Ennek kapcsán jó néhány dolog világossá vált a tizenvalahány éve húzódó devizahitel-krízis kapcsán.","text_id":2014010029}
{"mondat_id":977,"raw_text":"Elöljáróban ki kell mondani azt, hogy árfolyamkockázatnak egy fogyasztói hitelszerződésben semmi keresnivalója nincsen.","text_id":2014010029}
{"mondat_id":978,"raw_text":"És még egy körülményre fontos rámutatni, amit egyébként a Kúria nem vizsgált: ezeket a deviza alapú hitelszerződéseket nem csak polgárjogi alapon lehet kikezdeni, kétséges az, hogy az ilyen típusú jogügyletek nem ütköztek-e bele az annak idején hatályos hitelintézeti törvény 78. § (1) bekezdésébe, amelyik egyébként megkövetelte a bankoktól, hogy az adósok teherviselő képességét megvizsgálja.","text_id":2014010029}
{"mondat_id":979,"raw_text":"Nem csak a bankoknak, az elmúlt tíz év kormányainak is van elszámolnivalója.","text_id":2014010029}
{"mondat_id":980,"raw_text":"Ez az egész konstrukció, ez a hibás termék kétmillió embert nyomorított meg, kis- és középvállalkozások ezreit tette tönkre, befagyasztotta a hitelpiacot, és nulla növekedési pályára lökte a magyar nemzetgazdaságot.","text_id":2014010029}
{"mondat_id":981,"raw_text":"(9.50)","text_id":2014010029}
{"mondat_id":982,"raw_text":"Az egész történet egy olyan kormányrendelettel indult, a 88\/2001. kormányrendelettel, aminek aláírója Orbán Viktor volt.","text_id":2014010029}
{"mondat_id":983,"raw_text":"Majd később a Medgyessy- és az első Gyurcsány-kormány létrehozta a túlfogyasztás gazdaságpolitikáját, amit csak külföldi forrásból lehetett finanszírozni, és a lehető legnagyobb cinizmussal a forrásban levő árfolyamkockázatot a legkevésbé teherviselő lakosságra hárította.","text_id":2014010029}
{"mondat_id":984,"raw_text":"Gazdaságpolitikájuk a növekedés hamis látszatát keltette, miközben a növekedés mögött csak a fogyasztás állt.","text_id":2014010029}
{"mondat_id":985,"raw_text":"Ezt követően a külföldi tőkét egyébként gond nélkül kiszolgáló Bajnai-kormány egy önkéntes banki magatartási kódexszel próbálta meg szőnyeg alá söpörni a problémát.","text_id":2014010029}
{"mondat_id":986,"raw_text":"Felelősségük van a jegybanki vezetéseknek is, hiszen 2006-2007 körül a svájci központi bank figyelmeztette a kelet-közép-európai országokat az ügyletekben rejlő kockázatokra.","text_id":2014010029}
{"mondat_id":987,"raw_text":"Ezt követően a lengyelek eljártak a svájci központi banknál, kötöttek egy szakügyletet, és kivezették ezt a hibás terméket.","text_id":2014010029}
{"mondat_id":988,"raw_text":"A csehek és a horvátok ugyanígy tettek.","text_id":2014010029}
{"mondat_id":989,"raw_text":"A Járai Zsigmond-féle jegybankvezetés, majd később a Simor-féle jegybankvezetés viszont figyelmen kívül hagyta a svájci bank figyelmeztetését.","text_id":2014010029}
{"mondat_id":990,"raw_text":"Az Orbán-kormánytól 2010 májusa után joggal várták úgy a hitelkárosultak, hogy megoldást nyújt.","text_id":2014010029}
{"mondat_id":991,"raw_text":"Három intézkedést kell kiemelni.","text_id":2014010029}
{"mondat_id":992,"raw_text":"Az egyik a végtörlesztés, amely a devizahitelesek 77 százaléka számára nem volt igénybe vehető.","text_id":2014010029}
{"mondat_id":993,"raw_text":"Pont azokon nem segített, akik a legmélyebbre estek ebben a csapdában.","text_id":2014010029}
{"mondat_id":994,"raw_text":"Az árfolyamgátat pontosan azok, akiknek 90 napnál nagyobb elmaradásuk volt, nem tudták igénybe venni 2013 novemberéig, tehát a kormány három és fél éven keresztül nem segített a valóban kritikus helyzetben lévő adósokon.","text_id":2014010029}
{"mondat_id":995,"raw_text":"Végezetül az eszközkezelő pedig egy eszköztelen eszközkezelő volt, érdemi anyagi források nélkül.","text_id":2014010029}
{"mondat_id":996,"raw_text":"A Lehet Más a Politika időközben öt javaslatot is megfogalmazott, ami érdemben segített volna ezen a helyzeten, nemcsak a hitelkárosultakon, hanem a magyar nemzetgazdaságon is.","text_id":2014010029}
{"mondat_id":997,"raw_text":"2011 őszén terjesztettük elő a nemzeti ingatlanalapra vonatkozó javaslatunkat, ami a bankadót is ennek a krízisnek a kezelésére fordította volna, és meg lehetett volna vetni egy közösségi bérlakásállomány alapját, egy közösségi bérlakás-fejlesztési program alapját.","text_id":2014010029}
{"mondat_id":998,"raw_text":"Javasoltuk mi is, hogy a Magyar Nemzeti Bank haladéktalanul kezdjen tárgyalásokat a svájci központi bankkal és az Európai Központi Bankkal a kereskedelmi bankrendszer forrásoldala biztosítása végett.","text_id":2014010029}
{"mondat_id":999,"raw_text":"2013-ban, illetve idén év elején Ertsey Katalin és Vágó Gábor képviselőtársaimmal előterjesztettük azokat a javaslatokat, hogy ne lehessen többé a bírói út megkerülésével bárkinek a házára végrehajtást vezetni.","text_id":2014010029}
{"mondat_id":1000,"raw_text":"A Fidesz ezt elvetette, a bankok oldalára állt.","text_id":2014010029}
{"mondat_id":1001,"raw_text":"Javasoltuk továbbá azt, hogy a polgári törvénykönyv az ilyen típusú ügyleteket tiltsa meg, javasoltuk továbbá azt, hogy a bankok a deviza alapú hitelből eredő követeléseiket ne ruházhassák át kétes hátterű cégekre.","text_id":2014010029}
{"mondat_id":1002,"raw_text":"Ezeket a javaslatokat a Fidesz utoljára két héttel ezelőtt lesöpörte az asztalról, nem kívánt segíteni az embereken, mert tart a Bankszövetségtől.","text_id":2014010029}
{"mondat_id":1003,"raw_text":"Végezetül, a döntést követő órákban előterjesztettünk ezen a héten egy törvényjavaslatot, amely a tisztességtelennek minősített árfolyamrésből szedett nyereség visszafizetésére kötelezné a bankokat.","text_id":2014010029}
{"mondat_id":1004,"raw_text":"Nincs több idő, nincs mire várni, cselekednie kell a kormánynak.","text_id":2014010029}
{"mondat_id":1005,"raw_text":"Fontolják meg még egyszer a javaslatainkat.","text_id":2014010029}
{"mondat_id":1006,"raw_text":"Köszönöm szépen.","text_id":2014010029}
{"mondat_id":1007,"raw_text":"(Taps az LMP soraiból.","text_id":2014010029}
{"mondat_id":1008,"raw_text":")","text_id":2014010029}
{"mondat_id":1009,"raw_text":"SNEIDER TAMÁS (Jobbik): Tisztelt Elnök Úr!","text_id":2014010030}
{"mondat_id":1010,"raw_text":"Tisztelt Ház!","text_id":2014010030}
{"mondat_id":1011,"raw_text":"Miért is ezt a címet adtam a mai napirend előtti felszólalásnak?","text_id":2014010030}
{"mondat_id":1012,"raw_text":"Azért, mert kicsit visszamenve az időben, 2010 októberében tárgyaltuk a családi adókedvezmény bevezetésének a lehetőségét.","text_id":2014010030}
{"mondat_id":1013,"raw_text":"Akkor a javaslat folyamán a vitában a Jobbik már felhívta a figyelmet arra, hogy a háromgyermekes családoknak körülbelül csak a 8 százaléka tudja majd igénybe venni teljes mértékben a családi adókedvezményt.","text_id":2014010030}
{"mondat_id":1014,"raw_text":"Felhívtuk a figyelmet arra, hogy a legmódosabbaknak lesz igazából ez egy komoly lehetőség, a középosztálybeli, alsó középosztálybeli vagy alacsony jövedelemmel rendelkezők számára vajmi keveset fog jelenteni ez a támogatási forma.","text_id":2014010030}
{"mondat_id":1015,"raw_text":"(10.00)","text_id":2014010030}
{"mondat_id":1016,"raw_text":"Már akkor javasoltuk, hogy a kétgyermekes családok esetében sokkal nagyobb mértékű legyen ez a családi adókedvezmény, amit önök akkor nem fogadtak el, és azóta is 20 ezer forintot tesz ki ez a családi adókedvezmény két gyermek esetén; míg viszont három gyermek esetén már 100 ezer forintot jelent.","text_id":2014010030}
{"mondat_id":1017,"raw_text":"Javasoltuk továbbá, hogy vezessék be a családi adókedvezmény-kiegészítés rendszerét, éppen azért, hogy ezt a hibát, amit önök akkor ejtettek, orvosolni lehessen.","text_id":2014010030}
{"mondat_id":1018,"raw_text":"Egyik kérésünket sem fogadták meg akkor.","text_id":2014010030}
{"mondat_id":1019,"raw_text":"Nos, ezt a hibát nem oly rég a miniszteri meghallgatáson Balog Zoltán miniszter úr is belátta.","text_id":2014010030}
{"mondat_id":1020,"raw_text":"Idézem: \"Indítottunk egy olyan jövedelemsávval a családi adókedvezménynél, ami valóban az alsó jövedelmi rétegekben nem volt igénybe vehető.","text_id":2014010030}
{"mondat_id":1021,"raw_text":"\" Véleményünk szerint ez egy felelőtlen gondolkodás volt, hisz nincs idő a kísérletezgetésre a mostani demográfiai viszonyok között.","text_id":2014010030}
{"mondat_id":1022,"raw_text":"Három év kellett ahhoz, hogy rájöjjenek erre a hibára, és hála istennek, tavaly januárban létrejött a járulékok utáni kedvezmény is.","text_id":2014010030}
{"mondat_id":1023,"raw_text":"Ezzel javult ugyan a helyzet, de még korántsem elégséges.","text_id":2014010030}
{"mondat_id":1024,"raw_text":"Nos, a Jobbik álláspontja az, hogy a kétgyermekes családok esetében sokkal nagyobb mértékű támogatásra, családi adókedvezmény-kiegészítésre van szükség.","text_id":2014010030}
{"mondat_id":1025,"raw_text":"Tisztelt Képviselők!","text_id":2014010030}
{"mondat_id":1026,"raw_text":"A családok jelen pillanatban napról napra számolgatnak Magyarországon.","text_id":2014010030}
{"mondat_id":1027,"raw_text":"Jól látható, hogy az elmúlt években hatalmas mértékű volt az elszegényedés a gyermekes családok esetében.","text_id":2014010030}
{"mondat_id":1028,"raw_text":"Ezt számos statisztika már kimutatta.","text_id":2014010030}
{"mondat_id":1029,"raw_text":"A KSH 2013-as létminimum-számítása leírta, hogy 87 500 forint ma Magyarországon a létminimum, ugyanakkor egy minimálbér nettója 64 200 forint.","text_id":2014010030}
{"mondat_id":1030,"raw_text":"Vagyis egy minimálbérből élő személy számára 23 300 forint hiányzik ahhoz, hogy a létminimumot elérje.","text_id":2014010030}
{"mondat_id":1031,"raw_text":"Tisztelt Képviselőtársaim!","text_id":2014010030}
{"mondat_id":1032,"raw_text":"Gondoljuk el, azok a fiatal családok, azok a fiatalok, akik ilyen keresetből élnek, és ilyenből sajnos sok százezer, majdnem egymillió van Magyarországon, vajon hogyan fognak vállalni gyermeket.","text_id":2014010030}
{"mondat_id":1033,"raw_text":"Hogyan vállalják az első vagy második gyermeket?","text_id":2014010030}
{"mondat_id":1034,"raw_text":"Nyilvánvalóan sehogy, mert ebből lehetetlen vállalni.","text_id":2014010030}
{"mondat_id":1035,"raw_text":"Nos tehát, mint mondtam, a jelenlegi gyermekek után 20 ezer forint jár két gyermek esetén, mi azt szeretnénk, ha ezt jóval magasabb összegre tudná feltornázni a jelenlegi kormányzat, hiszen ez volt már négy évvel ezelőtt is a kezdeményezésünk.","text_id":2014010030}
{"mondat_id":1036,"raw_text":"És nézzünk azért még egy-két adatot: 88 700-ra esett vissza a születések száma 2013-ban.","text_id":2014010030}
{"mondat_id":1037,"raw_text":"A 2011-es népszámlálás alapján látható, hogy a 2001-es évi adatokhoz képest 45 ezerrel csökkent az egygyermekes családok száma, 130 ezerrel a kétgyermekes családok száma és 8 ezerrel a három- vagy többgyermekes családok száma.","text_id":2014010030}
{"mondat_id":1038,"raw_text":"Miről van szó?","text_id":2014010030}
{"mondat_id":1039,"raw_text":"Az elmúlt tíz évben drasztikus módon csökkent a kétgyermekes családok száma.","text_id":2014010030}
{"mondat_id":1040,"raw_text":"Pontosan ezért mondjuk, hogy igenis a kétgyermekeseket nagyobb mértékben kell támogatni azért, hogy aztán legyen lehetőség a harmadik vagy negyedik gyermek vállalására is.","text_id":2014010030}
{"mondat_id":1041,"raw_text":"Balog Zoltán miniszter úr a meghallgatáson azt is mondta, hogy mentális változásra van szükség a demográfiai folyamatok alakításához.","text_id":2014010030}
{"mondat_id":1042,"raw_text":"Ebben nyilván igaza van, de létbiztonság nélkül, biztos vagyok benne, nem lesz mentális változás.","text_id":2014010030}
{"mondat_id":1043,"raw_text":"Márpedig jelen pillanatban, amint látjuk, a népességfogyást nem sikerült megállítani, viszont az elvándorlást sikerült megnövelni, méghozzá hatalmas mértékben.","text_id":2014010030}
{"mondat_id":1044,"raw_text":"Mint láthattuk, a létminimum magasabb, mint a minimálbér összege.","text_id":2014010030}
{"mondat_id":1045,"raw_text":"Százezrek kerültek devizacsapdába, valódi termelő munkahelyek sajnos nem jönnek létre az országban, és bizony a biztonság kérdése is nagyon megkérdőjelezhető vidéken, hiszen rengeteg faluban már lassan nappal sem lehet kimenni az utcára, nemhogy éjszaka.","text_id":2014010030}
{"mondat_id":1046,"raw_text":"Ez minden, csak nem létbiztonság.","text_id":2014010030}
{"mondat_id":1047,"raw_text":"Nos, ezért mondjuk, hogy már nem számolgatni és kísérletezgetni kellene, hanem felszámolni a gyermekvállalás elé háruló akadályokat.","text_id":2014010030}
{"mondat_id":1048,"raw_text":"Ezért kérem a kormányt, hogy ne halogassa a kétgyermekes családok támogatásának növelését.","text_id":2014010030}
{"mondat_id":1049,"raw_text":"Köszönöm szépen.","text_id":2014010030}
{"mondat_id":1050,"raw_text":"(Szórványos taps a Jobbik soraiban.","text_id":2014010030}
{"mondat_id":1051,"raw_text":")","text_id":2014010030}
{"mondat_id":1052,"raw_text":"TÓBIÁS JÓZSEF (MSZP): Elnök Úr!","text_id":2014010031}
{"mondat_id":1053,"raw_text":"Tisztelt Képviselőtársaim! \"A mi felfogásunk az, hogy akinek extra magas jövedelme van, annak többet is kell vállalnia a közterhekből.","text_id":2014010031}
{"mondat_id":1054,"raw_text":"Nem kényszer van, hanem igazság van.\" Az elmúlt hetek nyilatkozatai a miniszterelnök úrtól, mindkét mondat a reklámadó kapcsán hangzott el, vagyis hogy nem költségvetési kényszerek miatt, nem gazdasági megfontolások miatt, hanem pusztán az igazságosság miatt kell bevezetni a reklámadót.","text_id":2014010031}
{"mondat_id":1055,"raw_text":"(10.10)","text_id":2014010031}
{"mondat_id":1056,"raw_text":"Hamisan cseng ez az igazság egy olyan törvény benyújtása és elfogadása után, amely a kereskedelmi tévék közül az egyiket bünteti, a másikat pedig kivételes helyzetbe hozza.","text_id":2014010031}
{"mondat_id":1057,"raw_text":"Nos, ha az igazságnál tartunk, akkor föl kell tennünk egy nagyon egyszerű kérdést: vajon igazságos-e, hogy a közbeszerzéseken hízó cégek tulajdonosai csak filléreket fizetnek be abba a közös kasszába, amelyből ők két marékkal markolják ki maguknak a pénzt.","text_id":2014010031}
{"mondat_id":1058,"raw_text":"Szerintünk ez nem igazságos, mert aki a közösből él, annak legyen elég a tisztességes haszon.","text_id":2014010031}
{"mondat_id":1059,"raw_text":"Tisztelt Képviselőtársaim!","text_id":2014010031}
{"mondat_id":1060,"raw_text":"Ma Magyarországon azokat a vállalkozásokat, amelyek árbevételének döntő része az adófizetők pénzéből származik, mi, magyar emberek tartjuk el.","text_id":2014010031}
{"mondat_id":1061,"raw_text":"Ha ezek a cégek extraprofitot érnek el, akkor azt rajtunk, magyar embereken keresték meg.","text_id":2014010031}
{"mondat_id":1062,"raw_text":"Mindannyian tudjuk, hogy ezek a cégek, amelyek mostanában szinte minden közbeszerzésen nyernek - legyen szó állami, legyen szó önkormányzati beruházásról -, ők azok, akik csak egy látszólagos versenyben vesznek részt, ámde mindannyian tudjuk, hogy kiről van szó.","text_id":2014010031}
{"mondat_id":1063,"raw_text":"Tisztelt Képviselőtársaim!","text_id":2014010031}
{"mondat_id":1064,"raw_text":"Tegyék föl a kérdést, ki hiszi el ma Magyarországon, hogy az olyan cégek, mint a Közgép, Simicska Lajos cégbirodalma vagy Mészáros Lőrinc vállalkozásai jobb munkával vagy alacsonyabb áraik miatt nyernek és nem a kormányzati kapcsolataik miatt.","text_id":2014010031}
{"mondat_id":1065,"raw_text":"Ki hiszi el, hogy a hatékonyságuk miatt tudnak akár 10-20 százalékos haszonra is szert tenni a tulajdonosaik, és nem az extraprofitot biztosító áraik miatt?","text_id":2014010031}
{"mondat_id":1066,"raw_text":"Ráadásul ezek az önkormányzati megrendelésekből gyarapodó cégek tulajdonosai az extraprofit után is csak az általános adómértéket fizetik meg, ugyanúgy, mint a 60-70 ezer forintot kereső munkás.","text_id":2014010031}
{"mondat_id":1067,"raw_text":"Tisztelt Képviselőtársaim!","text_id":2014010031}
{"mondat_id":1068,"raw_text":"Szerintünk az az igazságos és tisztességes, ha ezeknek a közpénzből hízó, extraprofitot termelő vállalkozásoknak, cégeknek a tulajdonosai nagyobb részt vállalnak a közterhekből.","text_id":2014010031}
{"mondat_id":1069,"raw_text":"Ordító igazságtalanság, hogy miközben magánvagyonok, vállalatbirodalmak épülnek a mi adóforintjainkból, aközben a kormány éppen most írja le a konvergenciaprogramjában, hogy a következő évben mintegy 600 milliárd forintot kíván megspórolni a szociális ellátásokon, vagyis magyarul: a nyugdíjasokon, a gyermekeken, a szülőkön, a kismamákon, a beteg, elesett embereken.","text_id":2014010031}
{"mondat_id":1070,"raw_text":"Aki a közösből él, annak elég legyen a tisztességes haszon.","text_id":2014010031}
{"mondat_id":1071,"raw_text":"Az igazság azt követeli meg, hogy minden olyan cég, amely közösségi forrásból tisztességtelen haszonra tesz szert, az osztaléka után 75 százalék adót fizessen.","text_id":2014010031}
{"mondat_id":1072,"raw_text":"Higgyék el, tisztelt képviselőtársaim, van miből, hiszen csak az elmúlt hetekben a Simicska-birodalom több mint 22 milliárd forint osztalékot vett ki a tavalyi évben.","text_id":2014010031}
{"mondat_id":1073,"raw_text":"De az offshore gázüzletágban elhíresült Garancsi István érdekkörébe tartozó MET Zrt. is több mint 54 milliárd osztalékot fial az offshore cégek mögé bújtatott tulajdonosainak.","text_id":2014010031}
{"mondat_id":1074,"raw_text":"Mészáros Lőrinc vállalkozó másfél év alatt 2 milliárd forint osztalékra tett szert.","text_id":2014010031}
{"mondat_id":1075,"raw_text":"Ha csak számolunk, ez 78 milliárd forint osztalék, tisztelt képviselőtársaim.","text_id":2014010031}
{"mondat_id":1076,"raw_text":"Úgy is mondhatnánk, hogy mindegyik százmilliós, milliárdos osztalék egy-egy bizonyíték arra, hogy mennyire drágán dolgoztak ezek a cégek.","text_id":2014010031}
{"mondat_id":1077,"raw_text":"Van, ahol 20 százalék extraprofitra tettek szert.","text_id":2014010031}
{"mondat_id":1078,"raw_text":"Mindegyik milliárdos haszon üzenete: ennyit kerestünk rajtatok, magyarok.","text_id":2014010031}
{"mondat_id":1079,"raw_text":"Mind a társadalmi igazságosság, mind pedig a gazdasági ésszerűség azt diktálja, hogy ha az elmúlt négy évben önöknek nem sikerült a közösségi pénzek felhasználásában szétteríteni a társadalmunk gazdasági szereplői között, hogy minden egyes térségben legyenek olyan vállalkozások, legyenek olyan cégcsoportok, amelyek felemelik az adott térség munkaerőpiacát, akkor most van az a pillanat, amikor ezzel a döntéssel, ezzel a törvényi döntéssel eldönthetik, hogy hol van az igazság.","text_id":2014010031}
{"mondat_id":1080,"raw_text":"Önök kit támogatnak?","text_id":2014010031}
{"mondat_id":1081,"raw_text":"Támogatják-e azt, hogy legyen Magyarországon olyan költségvetési sor, ahol a gyermekéhezés felszámolására nemcsak az uniós forrásokat kívánják felhasználni, hanem a hazai forrásból is biztosítanak, vagy eldöntik-e, hogy csak a multikra gondolnak, de a sajátjaikra nem?","text_id":2014010031}
{"mondat_id":1082,"raw_text":"Köszönöm a figyelmet.","text_id":2014010031}
{"mondat_id":1083,"raw_text":"(Taps az MSZP soraiban.","text_id":2014010031}
{"mondat_id":1084,"raw_text":")","text_id":2014010031}
{"mondat_id":1085,"raw_text":"DR. HOFFMANN RÓZSA (KDNP): Tisztelt Országgyűlés!","text_id":2014010032}
{"mondat_id":1086,"raw_text":"Jó huszonöt évvel ezelőtt, amikor már a szabadság szellője érintgette Magyarországot, sorra alakultak meg a legkülönfélébb civil szervezetek, így a pedagógusoké is.","text_id":2014010032}
{"mondat_id":1087,"raw_text":"Összesen mintegy 160. Kezdetben gyorsan és igen aktívan mind a tanító- és tanártársadalom szószólóivá váltak, ideiglenesen árnyékba borítva azt a néhány szervezetet, amelynek működését a pártállam korábban megengedte vagy eltűrte.","text_id":2014010032}
{"mondat_id":1088,"raw_text":"Az idő előrehaladtával azonban jó néhány közülük elhalkult vagy megszűnt aktívan dolgozni a köz ügyeiért, a megmaradt néhány pedig a maga kevés tagjával a közoktatásnak csak elszigetelt szeleteivel foglalkozott vagy harsányan átpolitizálódott.","text_id":2014010032}
{"mondat_id":1089,"raw_text":"Ez utóbbiban élenjárt egyik-másik szakszervezet, amely, bár csak a tanártársadalom erős kisebbségét képviselte és képviseli ma is, rendre \"a\" pedagógusok nevében hallatta a hangját, mind hangosabban, anélkül, hogy a többség véleményét becsatornázta volna állásfoglalásaiba.","text_id":2014010032}
{"mondat_id":1090,"raw_text":"Akárcsak néhány úgynevezett szakmai szervezet.","text_id":2014010032}
{"mondat_id":1091,"raw_text":"Ez az aránytalanság óriásivá nőtt a 2010-ben kezdődött kormányzati ciklus alatt.","text_id":2014010032}
{"mondat_id":1092,"raw_text":"Eközben az oktatási, ma már köznevelési kormányzat következetesen arra törekedett, hogy intézkedéseihez az egész pedagógustársadalom, azaz a teljes szakma véleményét számba vegye.","text_id":2014010032}
{"mondat_id":1093,"raw_text":"Ezért vált szükségessé egy olyan szerveződés létrehozása, amely a nagy többséget magában foglalja, hogy az méltó partnere legyen (Folyamatos zaj.","text_id":2014010032}
{"mondat_id":1094,"raw_text":"- Az elnök csenget.","text_id":2014010032}
{"mondat_id":1095,"raw_text":") a mindenkori köznevelési irányítóknak a döntéshozatalban.","text_id":2014010032}
{"mondat_id":1096,"raw_text":"Ez a felismerés szülte meg tavaly nyáron törvény által a Nemzeti Pedagógus Kart.","text_id":2014010032}
{"mondat_id":1097,"raw_text":"Nem árt e helyen felidéznem, hogy ugyanakkor, még Pedagógus Kamara elnevezéssel, a kar megszervezését a Kereszténydemokrata Néppárt Iskola, erkölcs, tudás című, 2009-ben elfogadott oktatási programjában már meghirdettük.","text_id":2014010032}
{"mondat_id":1098,"raw_text":"A Nemzeti Pedagógus Kar életre hívása tehát korántsem hirtelen támadt politikai ötlet eredménye, hanem négyéves előkészítő munka gyümölcse, amelyet múlt szombaton, június 14-én siker koronázott.","text_id":2014010032}
{"mondat_id":1099,"raw_text":"Ugyanis további széles körű előkészítő és szervezőmunka eredményeként ekkor ült össze az első, elektronikus úton történt titkos szavazás eredményeként megválasztott küldöttgyűlés.","text_id":2014010032}
{"mondat_id":1100,"raw_text":"A Nemzeti Pedagógus Karnak, mint tudjuk, minden állami köznevelési intézményben dolgozó pedagógus automatikusan tagja a törvény erejénél fogva.","text_id":2014010032}
{"mondat_id":1101,"raw_text":"Ezért badarság ellene bojkottot hirdetni, vagy azt állítani, hogy kötelező, ennélfogva megalázó, gúzsba kötő, s a többi.","text_id":2014010032}
{"mondat_id":1102,"raw_text":"Az automatikus tagság az állampolgári választójoghoz hasonlóan lehetőséget teremt valamennyi pedagógus számára, hogy a köz javára aktívan bekapcsolódhassék a szakmai ügyek véleményezésébe, döntés-előkészítésébe, javaslatok kidolgozásába.","text_id":2014010032}
{"mondat_id":1103,"raw_text":"Ám senkit semmire sem kényszerít.","text_id":2014010032}
{"mondat_id":1104,"raw_text":"Az ellenzéki nyilatkozatokban olvasható, agitpropos hangvételű tiltakozások tehát legalábbis tudatlanságról árulkodnak.","text_id":2014010032}
{"mondat_id":1105,"raw_text":"Az első választásokhoz több mint 15 ezer pedagógus regisztráltatta magát.","text_id":2014010032}
{"mondat_id":1106,"raw_text":"Ez nem csekély arány, figyelembe véve a kampányszerű ellenpropagandát és ismervén a reakcióidő általános lassúságát.","text_id":2014010032}
{"mondat_id":1107,"raw_text":"Lesznek és legyenek még sokszor ennyien!","text_id":2014010032}
{"mondat_id":1108,"raw_text":"A 125 küldött mind úgy távozott a helyszínről, hogy tudatában voltak: neveléstörténeti lehetőséget kapott most a pedagógustársadalom.","text_id":2014010032}
{"mondat_id":1109,"raw_text":"A hivatásuk kiteljesítésének, szakmai, közéleti szerepvállalásuknak perspektívái nyíltak meg előttük.","text_id":2014010032}
{"mondat_id":1110,"raw_text":"A siker nem merült ki a lelkesedésben, hanem okos javaslatokkal máris hozzáláttak a kar teljes felépítéséhez.","text_id":2014010032}
{"mondat_id":1111,"raw_text":"Innen, a parlamentből is gratulálok a demokratikus, titkos szavazással megválasztott elnöknek, Horváth Péter tanár úrnak, aki az egyik élenjáró győri gimnázium nagy tekintélyű igazgatója.","text_id":2014010032}
{"mondat_id":1112,"raw_text":"Kívánjuk mind neki, mind a többi megválasztott tisztségviselőnek, hogy munkálkodjanak fáradhatatlanul a pedagógushivatás mind nagyobb megbecsülésén, hiszen ez az egyik elengedhetetlen feltétele az oktatás eredményesebbé tételének és általa Magyarország felemelkedésének.","text_id":2014010032}
{"mondat_id":1113,"raw_text":"Köszönet illeti az új köznevelésért felelős helyettes (sic!) államtitkárt, hogy ő köszöntette elsők között a Pedagógus Kart, biztosítva ezáltal az ügy folytatását.","text_id":2014010032}
{"mondat_id":1114,"raw_text":"Köszönjük.","text_id":2014010032}
{"mondat_id":1115,"raw_text":"(Taps a kormánypártok padsoraiból.","text_id":2014010032}
{"mondat_id":1116,"raw_text":")","text_id":2014010032}
{"mondat_id":1117,"raw_text":"ROGÁN ANTAL (Fidesz): Köszönöm szépen a szót.","text_id":2014010033}
{"mondat_id":1118,"raw_text":"Tisztelt Elnök Úr!","text_id":2014010033}
{"mondat_id":1119,"raw_text":"Tisztelt Képviselőtársaim!","text_id":2014010033}
{"mondat_id":1120,"raw_text":"A Kúria e hét elején döntött a devizahitelesek ügyében, és azt gondolom, ez a döntés fordulópontot jelent, hiszen a legfelsőbb bírói fórum jogegységi határozatban először mondta ki azt Magyarországon, hogy a bankok tisztességtelenül jártak el a devizahitelesek százezreivel szemben.","text_id":2014010033}
{"mondat_id":1121,"raw_text":"Erre korábban nem volt példa.","text_id":2014010033}
{"mondat_id":1122,"raw_text":"Korábban éveken keresztül azt hallottuk, hogy ugyan a devizahitelesek áldozatai a devizahitelnek, de a bankok a szerződésnek megfelelően jártak el, a bankok tisztességesen viselkedtek, mindössze az a kérdés, hogy az egyébként előre nem látható kockázatok terheit hogyan kell megosztani a devizahitelesek, illetve a bankok között.","text_id":2014010033}
{"mondat_id":1123,"raw_text":"Ezért fordulópont a Kúria döntése, amely azt tette nyilvánvalóvá mindannyiunk számára, hogy a bankok tudatosan tisztességtelen eljárást alkalmaztak a devizahitelesek százezreivel szemben.","text_id":2014010033}
{"mondat_id":1124,"raw_text":"A Fidesz országgyűlési képviselőcsoportjának az álláspontja e téren teljesen egyértelmű.","text_id":2014010033}
{"mondat_id":1125,"raw_text":"Akivel szemben tisztességtelenül jártak el, akitől tisztességtelenül vettek el pénzt, annak mindaz, amit tisztességtelenül vettek el tőle, visszajár.","text_id":2014010033}
{"mondat_id":1126,"raw_text":"Tisztelt Képviselőtársaim!","text_id":2014010033}
{"mondat_id":1127,"raw_text":"Ennek megfelelően dolgozunk azon a törvényen, amelynek legkésőbb az ősz folyamán az Országgyűlés elé kell kerülnie.","text_id":2014010033}
{"mondat_id":1128,"raw_text":"De mielőtt idáig eljutnánk, azt a kérdést fel kell tennünk, hogy ha tisztességtelenül jártak el bankok az ügyfelek százezreivel szemben, azok a kormányok, akiknek az idején mindez történt, mindezt miért nem vették észre.","text_id":2014010033}
{"mondat_id":1129,"raw_text":"2010 őszéig volt csak lehetőség Magyarországon arra, hogy a bankok egyoldalúan szerződést módosítsanak vagy árfolyamrést alkalmazzanak.","text_id":2014010033}
{"mondat_id":1130,"raw_text":"Talán emlékeznek rá, 2010 őszén az őszi ülésszak első törvényeinek egyike volt, amit Kósa Lajos képviselőtársammal együtt nyújtottunk be.","text_id":2014010033}
{"mondat_id":1131,"raw_text":"Ebben a törvényben a Fidesz országgyűlési képviselőcsoportjának kezdeményezésére megtiltottuk az árfolyamrés alkalmazását, megtiltottuk azt, hogy a bankok még úgy is nyerészkedjenek az ügyfeleken, mint ha devizát adnának el és devizát vennének, miközben erről semmilyen formában szó sem volt, és megtiltottuk az egyoldalú szerződésmódosítás korlátlan lehetőségét is, szigorú feltételekhez kötve azt, amellyel az esetek többségében természetesen nem is tudtak élni.","text_id":2014010033}
{"mondat_id":1132,"raw_text":"2010 ősze előtt azonban erre éveken keresztül a bankok részéről lehetőség volt, tisztelt képviselőtársaim.","text_id":2014010033}
{"mondat_id":1133,"raw_text":"Az a nagy kérdés, hogy azok a baloldali képviselők, akik ma itt ülnek a teremben, akár Bajnai Gordon képviselőtársai, akár Gyurcsány Ferenc képviselőtársai, vagy a szocialista frakció, miért nem vették észre vagy miért nem voltak hajlandók észrevenni 2010 őszéig, hogy itt bizony egy tisztességtelen eljárás lehetősége van nyitva, amit egyébként mi az új kormányzati ciklus első intézkedéseként bezártunk.","text_id":2014010033}
{"mondat_id":1134,"raw_text":"Éveken keresztül kellett várnunk arra, hogy ezt a Kúria megállapítsa, bár 2010 őszén az Országgyűlés a Kósa Lajos képviselőtársammal közösen benyújtott törvényben lényegében azzal, hogy a gyakorlatot megváltoztatta, ezt kimondta.","text_id":2014010033}
{"mondat_id":1135,"raw_text":"(Az elnöki széket Jakab István, az Országgyűlés alelnöke foglalja el.","text_id":2014010033}
{"mondat_id":1136,"raw_text":")","text_id":2014010033}
{"mondat_id":1137,"raw_text":"Emlékezzünk vissza arra, hogy 2009-ben az akkori MSZP-SZDSZ-kormánynak a devizahitelesek ügyében arra futotta, hogy a bankokkal szemben egy etikai kódexet fogadtak el, semmilyen kötelező szabályt.","text_id":2014010033}
{"mondat_id":1138,"raw_text":"Az egyoldalú szerződésmódosítás megtiltásáról szó sem volt, sőt, ha lehet, akkor még annak a lehetősége bővült is, semmilyen hatóság a bankokkal szemben nem lépett fel.","text_id":2014010033}
{"mondat_id":1139,"raw_text":"2010 őszén kezdődött el az az időszak Magyarországon, amikor a parlament és a kormányzat először állt a devizahitelesek oldalára.","text_id":2014010033}
{"mondat_id":1140,"raw_text":"Tettük ezt több lépésben egymást követően.","text_id":2014010033}
{"mondat_id":1141,"raw_text":"2010 őszén először betiltottuk az egyoldalú szerződésmódosítás lehetőségét és az árfolyamrés alkalmazását.","text_id":2014010033}
{"mondat_id":1142,"raw_text":"2011-ben éltünk a végtörlesztés lehetőségével.","text_id":2014010033}
{"mondat_id":1143,"raw_text":"Ne felejtsük el, hogy akkor is az ebben a parlamentben ülő baloldali képviselők túlnyomó többsége azt a törvényt meg sem szavazta.","text_id":2014010033}
{"mondat_id":1144,"raw_text":"Azt követően, tisztelt képviselőtársaim, bevezettük az árfolyamgátat, segítséget nyújtottunk azoknak is, közel 25 ezer családnak, akik nem tudták fizetni a törlesztőrészleteiket, és most érkezett el az a pillanat, miután a Kúria a jogi helyzetben is egységet teremtett, hogy döntsünk és végleg megoldjuk azt a problémát, amit az MSZP-SZDSZ-kormányok idején keletkezett és ránk örökül hagyott devizahitelek problémája jelent.","text_id":2014010033}
{"mondat_id":1145,"raw_text":"Tisztelt Képviselőtársaim!","text_id":2014010033}
{"mondat_id":1146,"raw_text":"Ehhez azonban a parlamentnek határozott döntést kell hoznia.","text_id":2014010033}
{"mondat_id":1147,"raw_text":"Önök 2010 előtt minden alkalommal a bankok oldalára álltak.","text_id":2014010033}
{"mondat_id":1148,"raw_text":"Én most csak annyit szeretnék kérni, hogy miután a Fidesz országgyűlési képviselőcsoportja igazságot szolgáltató törvényt fog benyújtani a parlamentnek, most álljanak egyszer az ügyfelek mellé a bankok helyett.","text_id":2014010033}
{"mondat_id":1149,"raw_text":"Köszönöm szépen a figyelmüket.","text_id":2014010033}
{"mondat_id":1150,"raw_text":"(Taps a kormánypártok padsoraiból.","text_id":2014010033}
{"mondat_id":1151,"raw_text":")","text_id":2014010033}
{"mondat_id":1152,"raw_text":"DR. SZÉL BERNADETT (LMP): (Az ülésteremben lévő többi LMP-s képviselőhöz hasonlóan \"STOPAKS2 PAKSTOP\" feliratú és sugárveszély jellel ellátott pólót visel.","text_id":2014010034}
{"mondat_id":1153,"raw_text":")","text_id":2014010034}
{"mondat_id":1154,"raw_text":"Köszönöm a szót, elnök úr.","text_id":2014010034}
{"mondat_id":1155,"raw_text":"Tisztelt Képviselőtársaim!","text_id":2014010034}
{"mondat_id":1156,"raw_text":"Tisztelt Államtitkár Urak!","text_id":2014010034}
{"mondat_id":1157,"raw_text":"A mai nap mindenképpen be fog kerülni a történelemkönyvekbe, ugyanis nemcsak egy újabb hitel felvételéről van szó, hanem pár óra múlva itt, ebben az ülésteremben az Országgyűlés Magyarország függetlenségéről készül döntést hozni.","text_id":2014010034}
{"mondat_id":1158,"raw_text":"Egyikünk sem - aki itt van a teremben, és aki itt lesz a teremben - tudhatja, hogy mibe rángatja bele ez a döntés Magyarországot.","text_id":2014010034}
{"mondat_id":1159,"raw_text":"Teljesen világos számunkra, hogy önök nem készítettek hatástanulmányokat, innentől kezdve az egész projekt végkimenetele teljesen kétséges, de az biztos, hogy a katasztrófatartományba tartozik.","text_id":2014010034}
{"mondat_id":1160,"raw_text":"Ugyanis az euró\/forint árfolyamokat nem tudjuk előre megbecsülni, és önök egy olyan időpillanatban rángatják bele Magyarországot egy újabb devizahitelbe, amikor még a korábbi hibás döntéseknek a sorozatát sem tudta ez az ország kiheverni.","text_id":2014010034}
{"mondat_id":1161,"raw_text":"Ráadásul egyvalami fix: önök egy olyan Oroszországgal készülnek leszerződni, mégpedig hosszú távra, amely épp a szomszédos Ukrajna példáján keresztül mutatja meg, hogy mit jelentenek számukra a szerződések meg egyáltalán a nemzetközi kapcsolatok.","text_id":2014010034}
{"mondat_id":1162,"raw_text":"Önök nekik adósítják el Magyarországot, és ha ehhez még hozzátesszük, hogy mindezt atomerőművekért cserébe teszik, akkor nem kétséges: önöknek, uraim és hölgyeim, elment a józan esze.","text_id":2014010034}
{"mondat_id":1163,"raw_text":"(Moraj a kormánypártok soraiban.","text_id":2014010034}
{"mondat_id":1164,"raw_text":") Tudják ugyanis, hogy vannak olyan helyzetek és vannak olyan emberek, akiktől nem szabad, nem lehet pénzt kölcsönkérni, ugyanis nem tudhatjuk, hogy mi lesz ennek az ügyletnek az eredménye.","text_id":2014010034}
{"mondat_id":1165,"raw_text":"Magyarország várható hitelezője ráadásul nem szeret kérni, nem szeret követelni, mert ő az erőszak nyelvét beszéli.","text_id":2014010034}
{"mondat_id":1166,"raw_text":"Ez elég széles skálán terjed, egészen a fenyegetőzéstől a zsaroláson át a tömény erőszakig és a tankokig.","text_id":2014010034}
{"mondat_id":1167,"raw_text":"Vannak ebben az országban sokan, akik még emlékeznek erre.","text_id":2014010034}
{"mondat_id":1168,"raw_text":"Önök mindezt vajon elfelejtették?","text_id":2014010034}
{"mondat_id":1169,"raw_text":"Persze, azzal nyugtatják magukat, hogy mindez Magyarország függőségéről, a függőségnek a csökkentéséről szól.","text_id":2014010034}
{"mondat_id":1170,"raw_text":"De komolyan gondolják azt, hogy egy olyan atomerőműért cserébe adósítják el ezt az országot, amelyet az utolsó csavarig Oroszországtól fognak megrendelni?","text_id":2014010034}
{"mondat_id":1171,"raw_text":"Mi szól itt a függőség csökkentéséről?","text_id":2014010034}
{"mondat_id":1172,"raw_text":"Az égvilágon semmi.","text_id":2014010034}
{"mondat_id":1173,"raw_text":"Eközben pedig azt állítják önök - holott meg sem vizsgálták annak a lehetőségét, hogy vannak-e alternatívák -, hogy atomra márpedig szükség van.","text_id":2014010034}
{"mondat_id":1174,"raw_text":"Hát persze, ha konkrétan nulla fejlesztés megy a megújulószektorba, akkor valóban nincs más út.","text_id":2014010034}
{"mondat_id":1175,"raw_text":"De önök teljesen tudatosan csinálták ezt, önök teljesen tudatosan nyírják ki a megújulószektort, és költik el még az unokáik és a dédunokáik pénzét is nukleáris technológiára.","text_id":2014010034}
{"mondat_id":1176,"raw_text":"Pedig hogy is mondta Orbán Viktor nem is oly rég?","text_id":2014010034}
{"mondat_id":1177,"raw_text":"Azt mondta Orbán Viktor: meg kell barátkozni olyan fogalmakkal, mint energiahatékonyság, energiatakarékosság vagy megújuló energiák.","text_id":2014010034}
{"mondat_id":1178,"raw_text":"Na, ehelyett neki Putyinnal sikerült megbarátkoznia, így érkeztünk el a mai naphoz, amikor is a miniszterelnök vezényletével önök várhatóan szembefordulnak a korábbi Orbán Viktor valamennyi nemzetstratégiai állításával, és felajánlják ezt az országot Vlagyimir Putyinnak, zálogul a 10 milliárd eurós atomhitelért.","text_id":2014010034}
{"mondat_id":1179,"raw_text":"Az az Orbán Viktor, aki saját maga és a közmédia emlékezete szerint '89-ben egyedül küldte haza a 45 évig itt dekkoló oroszokat, most önként és minden kényszertől mentesen odadob minket az oroszoknak, és visszahívja őket.","text_id":2014010034}
{"mondat_id":1180,"raw_text":"(Egy táblát mutat fel a következő felirattal: \"Ezért váltottál rendszert, Viktor?","text_id":2014010034}
{"mondat_id":1181,"raw_text":"- Sallai R. Benedek egy \"Nem az orosz atomhitelre!\", dr. Schiffer András egy \"A saját unokáitokat áruljátok el!\", Ikotity István pedig egy \"Nem Paksra, nem Putyinra!\" feliratú táblát emel a magasba.)","text_id":2014010034}
{"mondat_id":1182,"raw_text":"Ezzel a mozdulattal pedig bevágja az ajtót egy csomó olyan megoldás előtt, a becsontosodott, beszűkült és idejétmúlt gondolkodásukkal és a fene nagy kapzsiságukkal megfosztanak minket attól, hogy energiahatékonyságot növeljünk ebben az országban, hogy megújulókkal dolgozzunk, hogy okoshálózatokat fejlesszünk.","text_id":2014010034}
{"mondat_id":1183,"raw_text":"Maguknak mindez lila köd, tisztelt uraim és hölgyeim, de nekünk, az új generációknak, nekünk, a politikusok új generációjának ez maga a jövő.","text_id":2014010034}
{"mondat_id":1184,"raw_text":"Egy progresszív Magyarországért küzdő jövő harcosai vagyunk.","text_id":2014010034}
{"mondat_id":1185,"raw_text":"Nekünk nem nukleáris technológia kell, hanem megújulószektor.","text_id":2014010034}
{"mondat_id":1186,"raw_text":"Most látszik, hogy Orbán Viktor semmit nem tanult az elmúlt évtizedekben, sőt mondhatom, hogy semmit nem tanult az elmúlt évszázadokból.","text_id":2014010034}
{"mondat_id":1187,"raw_text":"Ezért át fogom neki adni ezt a könyvet (Felmutatja.), amely pontosan megmutatja Orbán Viktornak, hogy akivel ő leszerződteti az országot, az mit csinált az elmúlt században.","text_id":2014010034}
{"mondat_id":1188,"raw_text":"Nézzék, uraim és hölgyeim, a XX. századot már elvesztettük.","text_id":2014010034}
{"mondat_id":1189,"raw_text":"A XXI. századot azonban nem akarjuk elveszíteni, legfőképpen nem a század legelején.","text_id":2014010034}
{"mondat_id":1190,"raw_text":"Önöknek nyilvánvalóan most már minden mindegy, nem látnak és nem hallanak, kacarásznak és nevetgélnek, holott itt az unokáink és a dédunokáink sorsáról van szó.","text_id":2014010034}
{"mondat_id":1191,"raw_text":"Igen, hatalmuk van, nem kétséges, de ez a hatalom nem fog örökké tartani.","text_id":2014010034}
{"mondat_id":1192,"raw_text":"Minket elég kemény fából faragtak, és egyet megígérhetek: nem fogjuk tétlenül végignézni, ahogy önök szétlopják ezt az országot, mert önökkel ellentétben mi nem Vlagyimir Putyinnak tartozunk hűséggel, hanem a saját választóinknak.","text_id":2014010034}
{"mondat_id":1193,"raw_text":"Nem adjuk el az országot, nem adjuk el a jövőnket, és az önök árulását látva még keményebben és még kérlelhetetlenebbül fogunk dolgozni egy megújuló Magyarországért.","text_id":2014010034}
{"mondat_id":1194,"raw_text":"(Taps az LMP soraiban.","text_id":2014010034}
{"mondat_id":1195,"raw_text":")","text_id":2014010034}
{"mondat_id":1196,"raw_text":"Z. KÁRPÁT DÁNIEL (Jobbik): Tisztelt Elnök Úr!","text_id":2014010035}
{"mondat_id":1197,"raw_text":"Tisztelt Ház!","text_id":2014010035}
{"mondat_id":1198,"raw_text":"A kormányzat jövő hét végén lezárná azt a munkát, amit talán majd csak ősszel követne, miközben a Kúria döntése bár kapukat nyitott, és bár valóban elmondható róla, hogy újabb lehetőségekkel kecsegtet, mintha a bankok akaratával sem menne teljes mértékben szembe.","text_id":2014010035}
{"mondat_id":1199,"raw_text":"Miért mondhatjuk ezt?","text_id":2014010035}
{"mondat_id":1200,"raw_text":"Egyértelműen azért, mert a banki akarat is azzal cseng össze, hogy töröljék el az árfolyamrést, nyúljanak hozzá, kozmetikázzanak egy kicsit a feltételeken.","text_id":2014010035}
{"mondat_id":1201,"raw_text":"Akár még a kamatkérdéshez is nyúljanak hozzá, csak egy dolog ne történjen meg: ne akarják, hogy ne devizában számolják el azokat a hiteleknek nevezett valamiket, amelyeket a magyar piacra zúdítottak; ne tárgyaljanak továbbá semmisségről, és ne legyen visszamenőleges hatálya a bankokra nézve semminek, amiről itt szó van.","text_id":2014010035}
{"mondat_id":1202,"raw_text":"A kormányzat reakciója volt a leginkább elképesztő, miután nagyon keményen megjegyezte, hogy igen, ki szeretné vezetni ezeket a hiteleket, ami elhangzott már két éve, három éve, a probléma teljes körű megoldását is a tavalyi évre ígérték, majd azt követően előre jelezték, hogy ősszel kívánnak a parlament elé bármiféle megoldási csomagot lerakni, miután kitárgyalták magukat a Bankszövetséggel, és miután elmentek nyári szünetre.","text_id":2014010035}
{"mondat_id":1203,"raw_text":"Mi ezzel szemben azt mondjuk, hogy nem ragaszkodnánk ahhoz, hogy a jövő héten innen mindenki nyaralni menjen, mi sem szeretnénk.","text_id":2014010035}
{"mondat_id":1204,"raw_text":"Dolgozzuk végig a nyarat, ha kell, de a hitelkárosultak nem érnek rá sem őszig, sem pedig addig, amíg a Bankszövetséggel jól kitárgyalja magát a kormányzat!","text_id":2014010035}
{"mondat_id":1205,"raw_text":"Hiszen mi szokott ilyenkor következni?","text_id":2014010035}
{"mondat_id":1206,"raw_text":"A cselekvési kedv látványosan lankadni kezd, a bankok akarata pedig kapcsolódó módosítók vagy újabb előterjesztések során rendre érvényesül, ahogy érvényesült az a banki ágazati különadó áthárításának engedésekor, ahogy érvényesült a tranzakciós illeték áthárításakor, amit még múlt héten is sikerült a pénzváltások tekintetében egy kicsit kiszélesíteni egy adóügyi salátatörvényben elrejtve, valamelyik délutáni vitában, tévéközvetítésen kívülre.","text_id":2014010035}
{"mondat_id":1207,"raw_text":"De elmondhatjuk azt is, hogy ha csak a kamatkérdéshez tisztességesen hozzányúlna Magyarország, és Magyarország jelenlegi kormánya lenne elég bátor ahhoz, hogy ezt a nagyon súlyos kérdést megfogja, akkor hitelkárosultak tízezreinek helyzetén lehetne azonnal könnyíteni.","text_id":2014010035}
{"mondat_id":1208,"raw_text":"(Folyamatos zaj.","text_id":2014010035}
{"mondat_id":1209,"raw_text":")","text_id":2014010035}
{"mondat_id":1210,"raw_text":"Előttünk is számos olyan ügy fekszik, számos olyan eset és szerződés, amelyben 22 százalékos kamat volt lefektetve.","text_id":2014010035}
{"mondat_id":1211,"raw_text":"Volt olyan bank, amely kéthetente emelte ezeket a kamatokat, és senki nem tett semmit: az akkori kormány sem, és az akkori ellenzék - tehát a Fidesz-KDNP akkori ellenzéki frakciójának - módosító indítványai, a markáns kiállásai ugyanúgy hiányoztak, és az állami felügyeleti rendszer is csendesen asszisztált ehhez az egészhez, az évszázad átveréséhez.","text_id":2014010035}
{"mondat_id":1212,"raw_text":"De ha csak egyetlen adatot figyelünk, és mondjuk, a lengyel mintára szegezzük tekintetünket, ott előfordulhatott az, hogy igenis figyelembe vették a svájci alapkamat mozgását, és azt, hogy miközben ez 2007-ben 2,4 százalék volt, 2014-re már 0,01-re ment le.","text_id":2014010035}
{"mondat_id":1213,"raw_text":"(13.20)","text_id":2014010035}
{"mondat_id":1214,"raw_text":"S ha ezzel párhuzamosan mozogtak volna a törlesztőrészletek, és legalább figyelembe vették volna ugyanezt, akkor a magyar embereket szinte semmiféle extra indokolatlan terhelés nem érte volna.","text_id":2014010035}
{"mondat_id":1215,"raw_text":"Ezzel szemben önök is, most már ötödik éve, hagyták, asszisztáltak ahhoz, hogy évente százmilliárdokat kiszivattyúzzanak a magyar emberek zsebéből.","text_id":2014010035}
{"mondat_id":1216,"raw_text":"Lengyelországban nem így történt.","text_id":2014010035}
{"mondat_id":1217,"raw_text":"Ott tudták azt mondani, hogy ha a svájci alapkamat is így mozdul, akkor bizony ezt vegyék figyelembe, kövessék ezt a törlesztőrészletek alakítása során is.","text_id":2014010035}
{"mondat_id":1218,"raw_text":"Igenis diktátumot kell kényszeríteni a bankrendszerre, nem tárgyalgatni kell vele, nem megegyezni, nem könyörögni!","text_id":2014010035}
{"mondat_id":1219,"raw_text":"A cél az, hogy kizárólag olyan piaci szereplő maradhasson Magyarországon, aki az itt élő állampolgárok érdekében, javára képes működni.","text_id":2014010035}
{"mondat_id":1220,"raw_text":"Pénzügyi parazitákra nincs szüksége ennek az országnak, és olyanokra sem, akiknek a fő megélhetési forrásuk nem az, hogy forgathatják az ügyfelek pénzét, nem az, hogy a nagyvállalati és prémium ügyfelektől szednek el egy kicsit több bevételt, hanem az, hogy a lakosságot, a kisembert, az átlagosan vagy az az alatt kereső embert sarcolják indokolatlanul, ráadásul az áthárításaik révén kikerülhetetlen módon.","text_id":2014010035}
{"mondat_id":1221,"raw_text":"Nincsen tehát kormányzat, amely ennek a felelősségét levethetné magáról, nincsen állami felügyeleti rendszer, amely azt mondhatná, hogy nem felelős ebben a kérdésben, de olyan kormányzatot végképp nem lehetne elképzelni egy normális országban, amely elmegy nyaralni, és majd hónapokkal később kívánja megoldani azt az egész problémakört, amellyel kapcsolatban a Bankszövetség közleménye csak annyit jegyzett meg, hogy a Bankszövetség elvárja ezt, a Bankszövetség elvárja azt.","text_id":2014010035}
{"mondat_id":1222,"raw_text":"A Jobbik álláspontja szerint egy Bankszövetség ne legyen abban a helyzetben Magyarországon, hogy elvárásokat foganatosíthasson akár a kormány, akár a parlament irányába.","text_id":2014010035}
{"mondat_id":1223,"raw_text":"Ne lehessenek elvárásai!","text_id":2014010035}
{"mondat_id":1224,"raw_text":"Ha tisztességesen akar működni ezen a piacon, akkor a tagjai működhessenek, de csak azok a tagjai lehessenek Magyarországon sikeresek, boldogok és akár gyarapodók, akik maximálisan figyelembe veszik az állampolgári érdekeket.","text_id":2014010035}
{"mondat_id":1225,"raw_text":"Éppen ezért arra szólítjuk fel a kormányt, hogy eszébe se jusson nyaralni, eszébe se jusson túlzottan hosszú tárgyalásokba bocsátkozni a Bankszövetséggel; végre egyszer legyen bátor, végre egyszer kezdje el azt a harcot!","text_id":2014010035}
{"mondat_id":1226,"raw_text":"(Taps a Jobbik soraiban.","text_id":2014010035}
{"mondat_id":1227,"raw_text":")","text_id":2014010035}
{"mondat_id":1228,"raw_text":"DR. SIMICSKÓ ISTVÁN (KDNP): Köszönöm szépen a szót.","text_id":2014010036}
{"mondat_id":1229,"raw_text":"Tisztelt Elnök Úr!","text_id":2014010036}
{"mondat_id":1230,"raw_text":"Tisztelt Képviselőtársaim!","text_id":2014010036}
{"mondat_id":1231,"raw_text":"88 éves korában, hosszú betegség után elhunyt Grosics Gyula, a nemzet sportolója, a magyar labdarúgó-válogatott, az aranycsapat legendás kapusa.","text_id":2014010036}
{"mondat_id":1232,"raw_text":"Mai gyakorlatias, rohanó világunkban sokszor halljuk, hogy senki sem pótolhatatlan.","text_id":2014010036}
{"mondat_id":1233,"raw_text":"De mi tudjuk, hogy igenis vannak pótolhatatlan emberek.","text_id":2014010036}
{"mondat_id":1234,"raw_text":"Az ilyen pótolhatatlan emberek közé tartoznak a nagyszüleink, szüleink, gyermekeink, a családunk tagjai.","text_id":2014010036}
{"mondat_id":1235,"raw_text":"Grosics Gyula bácsi a nemzetünk nagy családjának volt pótolhatatlan tagja.","text_id":2014010036}
{"mondat_id":1236,"raw_text":"Szegény dorogi bányászcsaládból származott, szülei a kiemelkedés reményében papnak vagy hegedűművésznek szánták.","text_id":2014010036}
{"mondat_id":1237,"raw_text":"Ennek megfelelően hétköznap esténként hegedűórákat vett, míg vasárnaponként ministrálni járt.","text_id":2014010036}
{"mondat_id":1238,"raw_text":"Hogy hogyan lett végül is labdarúgó, erről nekem azt mesélte el, hogy 14 és fél éves korában a kerékpárjára támaszkodva nézte, ahogy az NB II-ben szereplő Dorog játékosai éppen a komáromi mérkőzésükre készülődnek, azonban az indulás előtt kiderült, hogy hiányzik a kapus, sőt hiányzik a tartalékkapus is.","text_id":2014010036}
{"mondat_id":1239,"raw_text":"Majd az edző egyszer csak odaszólt a bámészkodó fiúnak, hogy te velünk jössz a mérkőzésre, te fogsz védeni.","text_id":2014010036}
{"mondat_id":1240,"raw_text":"El is ment, ösztönösen ment a labdára, ahogy elmondta, és 2:1-re megnyerték a mérkőzést a komáromi csapat ellen.","text_id":2014010036}
{"mondat_id":1241,"raw_text":"Így lettem, mondja ő, 15 évesen pap helyett kapus.","text_id":2014010036}
{"mondat_id":1242,"raw_text":"Az egyház ugyan elveszített egy jövendő kispapot, de az egész nemzet nyert egy világklasszis kapust.","text_id":2014010036}
{"mondat_id":1243,"raw_text":"Háromszoros magyar bajnok volt a Honvéd színeiben.","text_id":2014010036}
{"mondat_id":1244,"raw_text":"390 bajnoki mérkőzésen lépett pályára.","text_id":2014010036}
{"mondat_id":1245,"raw_text":"1948 és 1954 között a veretlen magyar válogatott állandó kezdő kapusa.","text_id":2014010036}
{"mondat_id":1246,"raw_text":"1947 és 1962 között összesen 86 alkalommal volt a válogatott kapusa.","text_id":2014010036}
{"mondat_id":1247,"raw_text":"A válogatott szereplését tekintve ritka volt a kudarc, 59 győzelem, 14 döntetlen és csak 13 vesztes mérkőzésen védett, összesen 96 gólt kapott, miközben csapata 258 gólt lőtt.","text_id":2014010036}
{"mondat_id":1248,"raw_text":"(13.30) Az 1952-es helsinki olimpián a győztes magyar válogatott tagja volt.","text_id":2014010036}
{"mondat_id":1249,"raw_text":"Három világbajnokságon, 1954-ben, '58-ban és '62-ben védte a válogatott kapuját.","text_id":2014010036}
{"mondat_id":1250,"raw_text":"Részese volt az évszázad mérkőzésének, a nevezetes 6:3-as londoni diadalnak, amelyet 1953-ban játszottak.","text_id":2014010036}
{"mondat_id":1251,"raw_text":"Később, az '54-es berni világbajnoki döntő ezüstérmese lett.","text_id":2014010036}
{"mondat_id":1252,"raw_text":"Az 1956-os forradalom után meghurcolták, az Államvédelmi Hatóság \"szárnyai alá vette\", és egy évre eltiltották a játéktól.","text_id":2014010036}
{"mondat_id":1253,"raw_text":"'56 után, Pestről száműzve, a Tatabánya kapujában folytathatta, ahol 1963-ig játszott.","text_id":2014010036}
{"mondat_id":1254,"raw_text":"1964-ben abbahagyta a labdarúgást, mert nem engedték, hogy a Ferencvároshoz igazoljon.","text_id":2014010036}
{"mondat_id":1255,"raw_text":"A nemzeti csapattól 86 válogatottság után 1962 őszén, a jugoszlávok elleni meccsen búcsúzott.","text_id":2014010036}
{"mondat_id":1256,"raw_text":"Hatszor a világválogatottba is meghívták.","text_id":2014010036}
{"mondat_id":1257,"raw_text":"Visszavonulása után edzőként folytatta pályafutását.","text_id":2014010036}
{"mondat_id":1258,"raw_text":"A \"fekete párduc\" becenevet jellegzetes fekete mezéről, illetve kiváló reflexekkel párosuló, ruganyos mozgásáról kapta.","text_id":2014010036}
{"mondat_id":1259,"raw_text":"Képes volt arra is, hogy ne csak a hálót őrizze, hanem a védelmet is irányítsa, és a játékkal folyamatosan együtt élve, olykor a kapuját messze elhagyva, szinte negyedik védőként küzdött és biztatta csapattársait.","text_id":2014010036}
{"mondat_id":1260,"raw_text":"Tisztelt Képviselőtársaim!","text_id":2014010036}
{"mondat_id":1261,"raw_text":"Egy kiváló embert veszítettünk, egy igazi nemzeti kincset veszítettünk, a nemzet sportolóját, aki sportolóként és emberként egyaránt példát és irányt mutatott nekünk emberi tartásból, küzdeni tudásból.","text_id":2014010036}
{"mondat_id":1262,"raw_text":"Ez év februárjában még a róla elnevezett újbudai Grosics Gyula Sportiskolában együtt ünnepeltük a 87. születésnapját, ötszáz gyerekkel együtt.","text_id":2014010036}
{"mondat_id":1263,"raw_text":"Maradandó élmény volt mindannyiunk számára.","text_id":2014010036}
{"mondat_id":1264,"raw_text":"Örökké őrizzük emlékét.","text_id":2014010036}
{"mondat_id":1265,"raw_text":"Köszönöm szépen, hogy meghallgattak.","text_id":2014010036}
{"mondat_id":1266,"raw_text":"(Taps.)","text_id":2014010036}
{"mondat_id":1267,"raw_text":"KUNHALMI ÁGNES (MSZP): Tisztelt Elnök Úr!","text_id":2014010037}
{"mondat_id":1268,"raw_text":"Köszönöm a szót.","text_id":2014010037}
{"mondat_id":1269,"raw_text":"Tisztelt Képviselőtársaim!","text_id":2014010037}
{"mondat_id":1270,"raw_text":"Az egyik napilap június 10-én számolt be arról, jelesül a Blikk, hogy szegény sorsú tizenéves gyerekeket verekedtetnek egymással az egyik legkeményebb küzdősportban, az MMA-ban - ez az a bizonyos ketrecharc -, fejvédő nélkül, felnőtt szabályok szerint, és a legutóbbi versenyen három gyerekhez is mentőt hívtak súlyos sérüléseik miatt.","text_id":2014010037}
{"mondat_id":1271,"raw_text":"Egy 10-12 év körüli kislány fuldokolni kezdett, mert torkon rúgták.","text_id":2014010037}
{"mondat_id":1272,"raw_text":"Egy 16 éves fiúnak leszakadt a tüdeje.","text_id":2014010037}
{"mondat_id":1273,"raw_text":"Egy másik gyerek koponyasérülést szenvedett.","text_id":2014010037}
{"mondat_id":1274,"raw_text":"A sportvezető megkérdezte az őt kérdező újságírót: muszáj ebből cikket írni?","text_id":2014010037}
{"mondat_id":1275,"raw_text":"Kérdezem a tisztelt Házat és tisztelt képviselőtársaimat: muszáj ma erről a jelenségről, erről a súlyos társadalmi tünetről megszólalni a parlamentben?","text_id":2014010037}
{"mondat_id":1276,"raw_text":"Azt gondolom, hogy igen.","text_id":2014010037}
{"mondat_id":1277,"raw_text":"A hír, ugye, önmagában megdöbbentő és rémisztő.","text_id":2014010037}
{"mondat_id":1278,"raw_text":"Mindannyian le vagyunk hűlve azon, hogy egyáltalán Magyarországon ilyen létezik.","text_id":2014010037}
{"mondat_id":1279,"raw_text":"Bevallom őszintén, én nem tudtam azt, hogy fiatalkorúak és gyerekek ma ketrecharcban harcolnak egymással.","text_id":2014010037}
{"mondat_id":1280,"raw_text":"Természetesen nem állítom azt, hogy ezért az egyszeri szörnyű eseményért egyébként bármelyikünk felelős lenne.","text_id":2014010037}
{"mondat_id":1281,"raw_text":"Azt viszont állítom, hogy azért a társadalompolitikáért, ami ma Magyarországon van, és amelynek ez egy nagyon súlyos tünete, azért bizony 2010 óta nagyon súlyosan önök is felelősök.","text_id":2014010037}
{"mondat_id":1282,"raw_text":"Azért, hogy ma Magyarországon másfél millióval nőtt a létminimum alatt élők száma 2010 óta, és azért is felelősek, mert hatalmas felhatalmazással nem tudták megoldani azokat a súlyos társadalmi és gazdasági konfliktusokat és problémákat, amelyeket a politikai elit a rendszerváltás óta görget maga előtt.","text_id":2014010037}
{"mondat_id":1283,"raw_text":"A szívem igazából akkor szorult el, és akkor döbbentem meg, amikor ennek az egyesületnek a vezetője azt mondta, beismerte, hogy valójában ez a szegények sportja.","text_id":2014010037}
{"mondat_id":1284,"raw_text":"Hogy ezeknek a gyerekeknek nincs más kitörési lehetőségük abból, ahová születtek, csak ha ketrecben harcoltatják őket.","text_id":2014010037}
{"mondat_id":1285,"raw_text":"Egész egyszerűen a probléma itt kezdődik, amikor egy klub vezetője, egy egyesület vezetője nyíltan beismeri ma Magyarországon, hogy nincs más esélyük.","text_id":2014010037}
{"mondat_id":1286,"raw_text":"Pedig lehetne más esélyük.","text_id":2014010037}
{"mondat_id":1287,"raw_text":"Pusztán meg lehetne közelíteni ezt sportetikai szempontból.","text_id":2014010037}
{"mondat_id":1288,"raw_text":"Hallom már a kormány részéről azokat a hangokat, hogy bizony itt változtatni kell a sporttörvényen, módosítani kell őszre, hiszen nem tűrhető az, hogy 14 éven aluli gyerekeket ilyen körülmények között versenyeztetnek.","text_id":2014010037}
{"mondat_id":1289,"raw_text":"De fel kell tenni a kérdést, hogy vajon megoldja-e azt a problémát, azt a problémahalmazt, azt a súlyos társadalmi problémát és konfliktust, amire valójában ez az eset is felhívja a figyelmet.","text_id":2014010037}
{"mondat_id":1290,"raw_text":"Én értem azt, képviselőtársaim, hogy ma önök a sportot egy mobilitási csatornának szánják, hogy gombamódra növekednek a stadionok Magyarországon.","text_id":2014010037}
{"mondat_id":1291,"raw_text":"De higgyék el nekem, hogy a legerősebb szerkezetű stadion is össze fog omlani, ha az az iskolarendszer és az oktatás rovására fog növekedni.","text_id":2014010037}
{"mondat_id":1292,"raw_text":"Hiszen erről beszélünk önöknek évek óta, tisztelt képviselőtársaim.","text_id":2014010037}
{"mondat_id":1293,"raw_text":"Önöknek kétharmaddal fel kell tenni a kérdést, hogy a nyomorból való kilábalást, ezeknek a gyerekeknek az egyetlen felemelkedési lehetőségét szolgálja-e az az oktatási rendszer, amit önök létrehoztak.","text_id":2014010037}
{"mondat_id":1294,"raw_text":"Tegyék föl újra és újra maguknak azt a kérdést, az iskolák államosítása jobb szolgáltatást nyújt-e, segítő kezet nyújt-e ezeknek a gyerekeknek a nyomorból való kilábalásra.","text_id":2014010037}
{"mondat_id":1295,"raw_text":"Ha csak egyet említek, a 16 éves tankötelezettség leszállítását.","text_id":2014010037}
{"mondat_id":1296,"raw_text":"Képviselőtársaim, feltették-e önmaguknak azt a kérdést, hogy mi lesz ezekkel a gyerekekkel, akik kiesnek az iskolapadból szakma nélkül?","text_id":2014010037}
{"mondat_id":1297,"raw_text":"Mehetnek küzdeni a ketrecbe?","text_id":2014010037}
{"mondat_id":1298,"raw_text":"De beszélhetnék a gyermekéhezésről is, hiszen nem passzióból emlegetjük önöknek, nem azért, mert egy képviselőnek szexi dolog arról beszélni, hogy mi van a gyermekéhezéssel, hanem ez is egy súlyos tünet.","text_id":2014010037}
{"mondat_id":1299,"raw_text":"De beszélhetnénk a szegregációs államtitkárságról, a szociális temetésről és a sehová sem vezető közmunkaprogramról is.","text_id":2014010037}
{"mondat_id":1300,"raw_text":"De a valódi kérdés az, hogy milyen moralitás mentén kormányoznak önök és az a párt, amelyiknek egykori pártpénztárnoka 22 milliárd forint osztalékot vesz ki szinte kizárólag állami megrendelésekből.","text_id":2014010037}
{"mondat_id":1301,"raw_text":"Nézzék, tisztelt képviselőtársaim!","text_id":2014010037}
{"mondat_id":1302,"raw_text":"Ez a politikai elit közös ügye.","text_id":2014010037}
{"mondat_id":1303,"raw_text":"(Az elnök csenget.","text_id":2014010037}
{"mondat_id":1304,"raw_text":")","text_id":2014010037}
{"mondat_id":1305,"raw_text":"Azt kérem önöktől, hogy a józan eszüket és a józanságukat ne veszítsék el legalább, ha már az érzékenységüket elveszítették.","text_id":2014010037}
{"mondat_id":1306,"raw_text":"Köszönöm, elnök úr, a türelmét.","text_id":2014010037}
{"mondat_id":1307,"raw_text":"(Taps az MSZP soraiban.","text_id":2014010037}
{"mondat_id":1308,"raw_text":")","text_id":2014010037}
{"mondat_id":1309,"raw_text":"ROGÁN ANTAL (Fidesz): Köszönöm szépen a szót.","text_id":2014010038}
{"mondat_id":1310,"raw_text":"Tisztelt Elnök Úr!","text_id":2014010038}
{"mondat_id":1311,"raw_text":"Tisztelt Képviselőtársaim!","text_id":2014010038}
{"mondat_id":1312,"raw_text":"A Fidesz országgyűlési képviselőcsoportjának a mai ülése után két kérést szeretnék megfogalmazni a kormány irányába itt a parlamentben.","text_id":2014010038}
{"mondat_id":1313,"raw_text":"Az első kérés egész egyszerűen úgy hangzik, hogy arra szeretném kérni a kormányt, hogy a lehető leghatározottabban lépjen fel az adóbliccelőkkel szemben.","text_id":2014010038}
{"mondat_id":1314,"raw_text":"Négy esztendővel ezelőtt, amikor az igazságos közteherviselésről döntöttünk itt a Házban, többek között azért vezettük be a bankadót, a multinacionális vállalatokat sújtó különadókat, mert az volt a véleményünk, hogy Magyarországon nemcsak a családoknak, nemcsak a magyar kis- és középvállalkozásoknak kell adót fizetni, hanem bizony adót kell fizetni azoknak a multinacionális nagyvállalatoknak is, amelyek óriási hasznokat zsebelnek be, sokmilliárdos profitokat visznek Magyarországról külföldre.","text_id":2014010038}
{"mondat_id":1315,"raw_text":"Tisztelt Képviselőtársaim!","text_id":2014010038}
{"mondat_id":1316,"raw_text":"Éppen azért azt gondolom, joggal merül fel az a kérdés: hogyha van egy olyan nemzetközi vállalatcsoport, amelynek 2012-ben az árbevétele 25,8 milliárd forint, az adózás előtti eredménye 6 milliárd 650 millió forint, 2013-ban az árbevétele 23,7 milliárd forint, az adózás előtti eredménye pedig 2 milliárd 300 millió forint, akkor ez a cég vajon miért nem fizet társasági nyereségadót?","text_id":2014010038}
{"mondat_id":1317,"raw_text":"Hogyan lehet az, hogy a magyar adójogszabályokat és számviteli jogszabályokat felhasználva egy nemzetközi vállalatcsoport képes lehet arra, hogy egyébként különféle számviteli trükkökkel adót blicceljen, adózsonglőrködjön, az adót határozottan elkerülje?","text_id":2014010038}
{"mondat_id":1318,"raw_text":"Tisztelt Képviselőtársaim!","text_id":2014010038}
{"mondat_id":1319,"raw_text":"Ez a cég ugyan egy nemzetközi láncba tartozó televíziós multivállalat, az RTL Klub, de azt gondolom, hogy neki is mindenképpen adót kell fizetnie.","text_id":2014010038}
{"mondat_id":1320,"raw_text":"(Dr. Schiffer András: De mindegyik ezt csinálja!)","text_id":2014010038}
{"mondat_id":1321,"raw_text":"Minden adót meg kell fizetnie.","text_id":2014010038}
{"mondat_id":1322,"raw_text":"Nem elég azzal dicsekednie, hogy egyébként is fizet adót, mert a magyar kis- és középvállalkozásoknak is, ha nyereségük van, akkor a nyereségük után társasági nyereségadót is kell fizetniük.","text_id":2014010038}
{"mondat_id":1323,"raw_text":"Joggal kell feltennünk tehát a kérdést, hogy milyen adóblicceléssel, milyen adózsonglőrködéssel sikerült elérnie a szóban forgó televíziós társaságnak Magyarországon, hogy egyébként két évben is többmilliárdos adózás előtti eredmény után mégsem fizetett társasági nyereségadót.","text_id":2014010038}
{"mondat_id":1324,"raw_text":"Ennek a határozott vizsgálatát várnánk a kormánytól, és arra kérjük a kormányt, hogy az ezzel kapcsolatos megállapításait, illetve a szükséges lépéseket, hogy ez még egyszer ne fordulhasson elő, azt hozza nyilvánosságra, illetve majd akár a képviselőcsoport közreműködésével terjessze be a parlament elé.","text_id":2014010038}
{"mondat_id":1325,"raw_text":"A másik nagyon fontos kérdés, amit szeretnék megfogalmazni a kormány irányába, az a devizahitelek kezelésével kapcsolatos.","text_id":2014010038}
{"mondat_id":1326,"raw_text":"A Kúria legutóbb meghozott döntése után, azt gondolom, mindannyiunk számára meglehetősen világos, hogy itt bizony határozott és erős lépéseket kell tennünk, hiszen az történt, hogy ma már a bíróság, sőt a legfőbb bírói fórum is kimondta Magyarországon, hogy a devizahitelesekkel szemben a bankok több kérdésben is tisztességtelenül jártak el.","text_id":2014010038}
{"mondat_id":1327,"raw_text":"Ezért az első lépés mindenképpen a jogi megoldás.","text_id":2014010038}
{"mondat_id":1328,"raw_text":"Mindemellett természetesen szükség van arra is, hogy meg kell tenni a szükséges lépéseket annak érdekében, hogy a devizahiteleket végképp kivezessük Magyarországról, hogy az árfolyamkockázatot megszüntessük.","text_id":2014010038}
{"mondat_id":1329,"raw_text":"De ezt akár két különböző lépésben is megtehetjük, az első lépés mindenképpen az, hogy a kormány dolgozza ki azt a jogi megoldást, ami ahhoz szükséges, hogy ahol tisztességtelenül jártak el a devizahitelesekkel szemben, minden pénzt, amit tisztességtelenül vettek el tőlük, azt egyébként visszakaphassák.","text_id":2014010038}
{"mondat_id":1330,"raw_text":"Tisztában vagyunk azzal, hogy ezt a Kúria döntése értelmében normál esetben csak peres úton lehetne megtenni, de azt gondolom, hogy a kormány kezében megvan a lehetőség, hogy ezeket a peres utakat rövidítsük, a bizonyítási kényszert adott esetben a másik oldalra áttegyük, és az ehhez szükséges törvénymódosításokat a parlamentben minél hamarabb meghozzuk.","text_id":2014010038}
{"mondat_id":1331,"raw_text":"Arra szeretném kérni a kormányt, hogy a következő két kormányülésen a parlament ülésének a végéig, tehát július 4-ig bezárólag a jogi lépésekkel kapcsolatos törvénymódosításokat dolgozza ki.","text_id":2014010038}
{"mondat_id":1332,"raw_text":"Ha ezek megszületnek, akkor a Fidesz országgyűlési képviselőcsoportja nevében ígéretet tudok tenni arra, hogy ezt a parlament egyébként, ha kell, akkor még a tavaszi ülésszak lezárulta előtt, tehát a nyár beállta előtt megtárgyalja, az ellenzéki pártokat pedig ebben az esetben arra kérem, hogy itt a Házban a szükséges, házszabálytól való eltérést biztosítsák a számunkra.","text_id":2014010038}
{"mondat_id":1333,"raw_text":"Köszönöm szépen a figyelmet.","text_id":2014010038}
{"mondat_id":1334,"raw_text":"(Taps a kormánypártok padsoraiból.","text_id":2014010038}
{"mondat_id":1335,"raw_text":")","text_id":2014010038}
{"mondat_id":1336,"raw_text":"SALLAI R. BENEDEK (LMP): Tisztelt Házelnök Úr!","text_id":2014010039}
{"mondat_id":1337,"raw_text":"Köszönöm szépen a szót.","text_id":2014010039}
{"mondat_id":1338,"raw_text":"Tisztelt Országgyűlés!","text_id":2014010039}
{"mondat_id":1339,"raw_text":"Tisztelt Kormány!","text_id":2014010039}
{"mondat_id":1340,"raw_text":"Ellenzéki politikusként részben feladatom az, hogy folyamatosan figyelemmel kísérjem a kormányzati megszólalásokat, és felhívjam a figyelmet azokra, amelyek esetleg a kormányzat ígéretétől, eddigi mondandójától némileg eltérnek.","text_id":2014010039}
{"mondat_id":1341,"raw_text":"Meglepetéssel hallottam a múlt hét folyamán Szijjártó Péter úr megszólalását a Gazdasági Rádióban, amelyben elmondta, hogy Magyarország újraiparosításához komoly külföldi beruházásokra van szükség.","text_id":2014010039}
{"mondat_id":1342,"raw_text":"Ennek érdekében leegyszerűsítik a külföldi vállalatok számára biztosítható kedvezmények rendszerét.","text_id":2014010039}
{"mondat_id":1343,"raw_text":"Eddig 14-16 aláírásra volt szükség 2-3 különböző minisztériumból ahhoz, hogy egy vállalatnak ki tudják adni az egyedi kormánydöntésen alapuló készpénztámogatást, ezt most már csak két lépcsőben lehet megtenni.","text_id":2014010039}
{"mondat_id":1344,"raw_text":"És új stratégiai megállapodásokat kívánnak kötni külföldi befektetőkkel még a nyár folyamán.","text_id":2014010039}
{"mondat_id":1345,"raw_text":"Azért aggaszt engem kifejezetten ez a megnyilatkozás és a kormányzat ezen szándéka, mert az összes eddigi kormányzati megszólalástól és a korábbi célkitűzésektől eltérően ez teljes mértékben már szakít azzal a hagyománnyal a kommunikációban is, hogy megemlítse azt, hogy milyen lehetőségek, milyen esélyek lennének a kis- és középvállalkozások megerősítésére.","text_id":2014010039}
{"mondat_id":1346,"raw_text":"Ez megszólalásában már elszakad attól a korábbi tervtől, hogy a magyarországi vállalkozások helyzetbe hozása legyen kiemelt kormányzati célkitűzés.","text_id":2014010039}
{"mondat_id":1347,"raw_text":"Ezt sok szempontból, gazdaságilag, politikailag nagy problémának érzem.","text_id":2014010039}
{"mondat_id":1348,"raw_text":"Elsőként is arra szeretném felhívni a figyelmet ebben a témában, hogy ez nagyjából ugyanaz a gazdaságpolitika, mint amit a Gyurcsány-kabinet és a Bajnai-kabinet képviselt, és az előző kormányok folytattak.","text_id":2014010039}
{"mondat_id":1349,"raw_text":"Önök mindig azt mondják, hogy a magyar nép véleményt mondott arról a kormányzásról és arról az irányról azáltal, hogy önöket ilyen megtisztelően magas támogatással juttatta a parlamentbe, és most úgy tűnik, hogy ezzel a megszólalással teljes mértékben ennek a hagyományait követik.","text_id":2014010039}
{"mondat_id":1350,"raw_text":"A külföldi tőke beengedése, a külföldi tőke térnyerésének az elősegítése gazdaságilag egy teljesen hibás irányzat, ezt az elmúlt 25 év bizonyította.","text_id":2014010039}
{"mondat_id":1351,"raw_text":"A rendszerváltás egyik legnagyobb tévedése volt talán ez a sokkszerű privatizáció, aminek következtében nemcsak másfél millió munkahely tűnt el Magyarországon pár év alatt, hanem az egyik legnyitottabb, globális piactól leginkább függő ország is lettünk a régióban.","text_id":2014010039}
{"mondat_id":1352,"raw_text":"Jelen pillanatban a régiót elemző gazdasági kutatások azt bizonyítják, hogy a külföldi tőkebefektetések aránya messze nálunk a legmagasabb az egész régióban.","text_id":2014010039}
{"mondat_id":1353,"raw_text":"Ez nem pusztán azért fontos, mert valaki szívén viseli egy nemzetnek a sorsát, hanem azért fontos, mert gazdaságilag a legrosszabb irány, amit politikailag képviselni lehet.","text_id":2014010039}
{"mondat_id":1354,"raw_text":"Jelen pillanatban a GDP csaknem fele származik ilyen jellegű vállalkozásoktól, miközben az ilyen jellegű multinacionális cégek, illetve külföldi befektetők alig egytized mértékben járulnak hozzá a magyar foglalkoztatáshoz.","text_id":2014010039}
{"mondat_id":1355,"raw_text":"Ugyanakkor a kis- és középvállalkozások - kiemelten a 6-tól 50 főig terjedő foglalkoztatási méretek - kiemelkedő potenciállal rendelkeznének, kiemelt lehetőséget teremtenének, és ezeknek a támogatási helyzete egyre szomorúbb és egyre aggasztóbb.","text_id":2014010039}
{"mondat_id":1356,"raw_text":"Összességében egy-egy ilyen kiemelt külföldi beruházás iránya egy koncentrált, centralizált gazdaságfejlesztést teremt meg, és szerte az országban okozza azt a problémát, hogy igényli a mobilizációt, a munkaerő mobil mozgását, és csak egy-egy kistérségben tud pár száz fős vagy annál nagyobb munkahely létrejönni, miközben lemond a kormányzat ezzel a döntésével sok-sok kistérség kis- és középvállalkozásáról.","text_id":2014010039}
{"mondat_id":1357,"raw_text":"Továbbra is meggyőződésünk az, hogy a kis- és középvállalkozások építése és fejlesztése egy helyes irány.","text_id":2014010039}
{"mondat_id":1358,"raw_text":"Az Orbán-kabinet második ciklusában beismerte azt, hogy a belső tőkeképzés egy kiemelten fontos feladat, és a gazdaság saját lábra állítása egy kiemelt nemzeti cél.","text_id":2014010039}
{"mondat_id":1359,"raw_text":"Ez a lépés, amivel újra arra akarjuk vinni a foglalkoztatás és a gazdaságfejlesztés irányát, hogy külföldieket hozzunk be, teljes mértékben beismerése és annak a kudarcnak az elismerése, hogy ez nem sikerült, ezt nem sikerült megvalósítani.","text_id":2014010039}
{"mondat_id":1360,"raw_text":"Nagyon-nagyon aggasztó az az irány, hogy gyakorlatilag olyan gazdaságfejlesztési irányok jöhetnek be az országba, amelyek nemcsak környezetszennyezőek, hanem teljes mértében egy kínai típusú gazdaságot fejlesztenek Magyarországon, ami gyakorlatilag kihasználja a humán erőforrásokat.","text_id":2014010039}
{"mondat_id":1361,"raw_text":"Eközben a kis- és középvállalkozások nem kapnak könnyítéseket, nem kapnak egyszerűsítéseket, közel két tucat címen szednek be tőlük adókat, és őket sanyargatja leginkább a NAV is.","text_id":2014010039}
{"mondat_id":1362,"raw_text":"Nagyon-nagyon hibásnak érezzük ezt az irányt, és nagyon szívesen látnánk, ha az ettől való eltérésnek bármi tanúbizonyságát adná a kormány, és örülnék, ha erre kapnánk egy megnyugtató választ.","text_id":2014010039}
{"mondat_id":1363,"raw_text":"Arra kérem a válaszadót, megköszönném, ha nem azzal jönne, hogy az LMP-nek milyen a támogatottsága meg mit csinált a másik kormány 2002-től 2010-ig, mert nem erre vagyunk kíváncsiak, hanem arra, hogy ezt a helyzetet hogyan lehet kezelni.","text_id":2014010039}
{"mondat_id":1364,"raw_text":"Köszönöm szépen.","text_id":2014010039}
{"mondat_id":1365,"raw_text":"(Taps az LMP soraiban.) (13.10)","text_id":2014010039}
{"mondat_id":1366,"raw_text":"TÓTH CSABA (MSZP): Köszönöm, elnök úr.","text_id":2014010040}
{"mondat_id":1367,"raw_text":"Tisztelt Országgyűlés!","text_id":2014010040}
{"mondat_id":1368,"raw_text":"Van a Városligetnek egy régi, titokzatos emléke, egy sír.","text_id":2014010040}
{"mondat_id":1369,"raw_text":"A sírkőre egyetlenegy feliratot írtak latinul, egyetlenegy szót írtak latinul, azt, hogy \"Fuit\", magyarul azt jelenti, hogy volt.","text_id":2014010040}
{"mondat_id":1370,"raw_text":"A sírban Toporczi Horváth Jakab néhai ügyvéd nyugszik.","text_id":2014010040}
{"mondat_id":1371,"raw_text":"Az az ember, aki kétszáz évvel ezelőtt egész vagyonát jótékony célra hagyta, és csupán azt kérte Pest város tanácsától, hogy a Városligetben, a mai Városligetben, az akkori városerdőcskében temessék el, és a sírhelyét \"Fuit\" feliratú sírkővel jelöljék meg.","text_id":2014010040}
{"mondat_id":1372,"raw_text":"A Városligetet kétszáz évvel ezelőtt a világ első tervezett közparkjának építették, olyan tervezett közparknak, ami nyilvános, mindenki számára látogatható.","text_id":2014010040}
{"mondat_id":1373,"raw_text":"Ez a közel százhektáros terület a mai napig nemcsak a fővárosiaknak, hanem az idelátogatóknak is a kedvenc parkja, ahova naponta több tízezer ember jár sportolni, kikapcsolódni, sétálni vagy csak kutyát sétáltatni.","text_id":2014010040}
{"mondat_id":1374,"raw_text":"Ennek a közparknak, úgy tűnik, vége.","text_id":2014010040}
{"mondat_id":1375,"raw_text":"Az elmúlt év végén a kerület polgármestere benyújtott egy törvényjavaslatot, amelyet aztán a parlament rekordgyorsasággal néhány nap alatt el is fogadott.","text_id":2014010040}
{"mondat_id":1376,"raw_text":"Ennek a törvényjavaslatnak az a lényege, hogy a Városligetet 99 évre ingyenes vagyonkezelésbe adják egy vagyonkezelő cégnek.","text_id":2014010040}
{"mondat_id":1377,"raw_text":"Ennek a cégnek olyan jogosítványai lettek, mint amilyenek senki másnak ebben az országban.","text_id":2014010040}
{"mondat_id":1378,"raw_text":"Ez a cég azt épít, amit csak akar, akkorát, ahova éppen akarja, annyi fát vág ki vagy annyi zöldfelületet szüntet meg, amennyit csak akar.","text_id":2014010040}
{"mondat_id":1379,"raw_text":"Nem igaz, amit állítanak, hogy a beépítéssel a zöldfelület nagysága növekedni fog.","text_id":2014010040}
{"mondat_id":1380,"raw_text":"A liget nem egy rétestészta, amit lehet nyújtani, amikor elkezdődik az építkezés.","text_id":2014010040}
{"mondat_id":1381,"raw_text":"Sajnálatos, hogy senkit nem kérdeztek meg, sem a zuglóiakat, sem a fővárosiakat, mielőtt a döntést meghozták volna.","text_id":2014010040}
{"mondat_id":1382,"raw_text":"Nem véletlen, hogy azóta is a civilek és a szakmai szervezetek tiltakozásától hangos ez az ügy.","text_id":2014010040}
{"mondat_id":1383,"raw_text":"Akkor, amikor ez a törvényjavaslat bekerült a parlament elé, még nem láttuk, hogy mi a cél ezzel.","text_id":2014010040}
{"mondat_id":1384,"raw_text":"Azóta világos lett, hogy a tervezett múzeumi negyedet kívánják ott elhelyezni.","text_id":2014010040}
{"mondat_id":1385,"raw_text":"A nyilvánosságra került elképzelésekből az látszik, hogy a Városligetben 120 ezer négyzetméternyi nettó területet szeretnének beépíteni épülettel.","text_id":2014010040}
{"mondat_id":1386,"raw_text":"(13.20) Csak hogy össze tudjuk hasonlítani, ez a 120 ezer négyzetméter pontosan akkora, mint az Aréna Plaza, tehát egy akkora területű épülettömb kerülne összességében a Ligetbe.","text_id":2014010040}
{"mondat_id":1387,"raw_text":"A tervek szerint akár még 40 méter magas épület is kerülhet oda, amelyik 10 emeletes háznak felel meg.","text_id":2014010040}
{"mondat_id":1388,"raw_text":"Ha elindul az építkezés, akkor a Liget megszűnik közparknak lenni.","text_id":2014010040}
{"mondat_id":1389,"raw_text":"Hiszen mindenhol felvonulási utak, közműárkok fogják szabdalni.","text_id":2014010040}
{"mondat_id":1390,"raw_text":"Természetesen nem véletlen a felháborodás.","text_id":2014010040}
{"mondat_id":1391,"raw_text":"Április 5-én volt egy nagy megmozdulás a Városligetben, ahol több mint 5 ezren tettek hitet a Liget megmentése mellett.","text_id":2014010040}
{"mondat_id":1392,"raw_text":"Ez a sok ezer ember aztán másnap a szavazatával is megerősítette ezt, hiszen nem véletlen az, hogy a Ligetet körül vevő egyéni országgyűlési képviselői körzetekben mindenhol ellenzéki képviselő nyert, ahogy én Zuglóban.","text_id":2014010040}
{"mondat_id":1393,"raw_text":"Néhány hete úgy gondoltam, adjuk meg az új parlamentnek azt a lehetőséget, hogy ezt a rossz döntést felülbírálja, legyen lehetőségük a képviselőknek a Liget ügyével ismét foglalkozni.","text_id":2014010040}
{"mondat_id":1394,"raw_text":"Ezért egy országgyűlési határozati javaslatot nyújtottam be, azonban ezt még csak tárgysorozatba sem vették.","text_id":2014010040}
{"mondat_id":1395,"raw_text":"A határozati javaslatnak az volt a célja, hogy maradjon meg a Városliget kiemelt közparknak, mert Budapestnek inkább több zöldfelületre van szüksége, mintsem hogy még a meglévőket is tönkretegyék.","text_id":2014010040}
{"mondat_id":1396,"raw_text":"Azt is szerettük volna elérni, hogy a kormány vizsgálja meg annak lehetőségét, hogy a tervezett múzeumi negyedet mely más, használaton kívüli helyeken lehetne megvalósítani, a zöldfelület és a parkok tönkretétele nélkül.","text_id":2014010040}
{"mondat_id":1397,"raw_text":"Ott van például a Rákosrendező pályaudvar vagy a Nyugati pályaudvar mögötti kihasználatlan rész, és lehetne sorolni még a fővárosban sok-sok olyan területet, ami erre alkalmasabb lenne.","text_id":2014010040}
{"mondat_id":1398,"raw_text":"Azt is szerettük volna elérni, hogy a kormány dolgozzon ki egy olyan koncepciót az érdekeltek bevonásával, hogy hogyan lehetne még vonzóbbá, zöldebbé, tisztábbá és biztonságosabbá tenni a Városligetet.","text_id":2014010040}
{"mondat_id":1399,"raw_text":"A Fővárosi Közgyűlés a mai napon, lehet, hogy éppen ezekben a percekben dönt a Városliget sorsáról, 108 napirendi pont közé beerőltetve, néhány perc alatt számolják fel a Városligetet.","text_id":2014010040}
{"mondat_id":1400,"raw_text":"Azt a Városligetet, amelyet kétszáz évvel ezelőtt közadakozásból közcélra hoztak létre elődeink.","text_id":2014010040}
{"mondat_id":1401,"raw_text":"Azt a Városligetet, amelyet nekünk kötelességünk megőrizni az utókornak.","text_id":2014010040}
{"mondat_id":1402,"raw_text":"Még nem késő, védjük meg, hogy utódainkat ne csak egy tábla emlékeztesse majd a Városligetre annak helyén, amelyen csak egy latin szól lesz, az, hogy fuit, magyarul: volt.","text_id":2014010040}
{"mondat_id":1403,"raw_text":"Köszönöm szépen, elnök úr.","text_id":2014010040}
{"mondat_id":1404,"raw_text":"(Taps az MSZP soraiban.","text_id":2014010040}
{"mondat_id":1405,"raw_text":")","text_id":2014010040}
{"mondat_id":1406,"raw_text":"MIRKÓCZKI ÁDÁM (Jobbik): Köszönöm a szót, elnök úr.","text_id":2014010041}
{"mondat_id":1407,"raw_text":"Tisztelt Országgyűlés! Tisztelt Képviselőtársaim!","text_id":2014010041}
{"mondat_id":1408,"raw_text":"Hát idén, az év elején Pintér Sándor kijelentette, hogy jelentem, rend van.","text_id":2014010041}
{"mondat_id":1409,"raw_text":"És nagyon úgy fest, hogy a miniszterelnök úr ezt mindenfajta tapasztalat nélkül elhitte.","text_id":2014010041}
{"mondat_id":1410,"raw_text":"Ugyanis a tegnapi napon a Közszolgálati Egyetem tisztavatásán elég érdekes dolgokról beszélt és elég meghökkentő megnyilatkozásokat tett Orbán Viktor miniszterelnök.","text_id":2014010041}
{"mondat_id":1411,"raw_text":"Többek között egy olyan mondatot is mondott, hogy \"erről a rendről álmodtunk 25 éve\".","text_id":2014010041}
{"mondat_id":1412,"raw_text":"Hát, tisztelt hölgyeim és uraim, ennek a kijelentésnek a fényében, a mindennapi tapasztalatokat figyelembe véve, azért két megállapítást tehetünk, illetve azt mondom, hogy két verzió létezik.","text_id":2014010041}
{"mondat_id":1413,"raw_text":"Az egyik verzió az, hogy a miniszterelnök úrnak halvány fogalma sincs arról, hogy a nagy magyar valóság ténylegesen micsoda, halvány fogalma sincs arról, hogy a vidéki emberek mitől, kiktől és hogyan szenvednek az év minden napján.","text_id":2014010041}
{"mondat_id":1414,"raw_text":"A másik verzió pedig az, hogy a miniszterelnök úr nagyon is tisztában van azzal, hogy mik a problémák a közbiztonság területén Magyarországon, de tudatosan csúsztat, sőt tudatosan hazudik.","text_id":2014010041}
{"mondat_id":1415,"raw_text":"Mondanom sem kell, hogy egyik verzió rosszabb, mint a másik.","text_id":2014010041}
{"mondat_id":1416,"raw_text":"Nem lehet ilyen megállapításokat tenni, hogy 25 éve erre vártunk.","text_id":2014010041}
{"mondat_id":1417,"raw_text":"Lehet, hogy a Belügyminisztérium különböző irodáiban és a Miniszterelnökség különböző irodáiban az íróasztalon rend van, de a magyar társadalomban, a magyar vidéken aligha.","text_id":2014010041}
{"mondat_id":1418,"raw_text":"Azt gondolom, ezzel mindenki tisztában van.","text_id":2014010041}
{"mondat_id":1419,"raw_text":"Persze, abból is kiindulhatunk, hogy a miniszterelnök úr joggal mond ilyeneket, hiszen ahol sok millió forint jut arra, hogy egy hozzátartozóm vagy egy vélhetően hozzám közeli ember mobiltelefonja eltűnik, és sok millió forintot áldozunk DNS-vizsgálatokra, és a Nemzeti Nyomozó Iroda életvédelmi osztálya kezd mobiltelefonok ügyében nyomozni, ahol külön terrorelhárító központot hozunk létre a politikai apparátus védelmére, nagyon sokféle verzió elképzelhető, akkor azt mondhatjuk, hogy igaza van.","text_id":2014010041}
{"mondat_id":1420,"raw_text":"De a helyzet az, hogy a vidék Magyarországán nem ez a helyzet.","text_id":2014010041}
{"mondat_id":1421,"raw_text":"(13.30)","text_id":2014010041}
{"mondat_id":1422,"raw_text":"Egészen konkrétan arról van szó, hogy ezek mindennaposak.","text_id":2014010041}
{"mondat_id":1423,"raw_text":"Elég, ha csak az elmúlt napok, az elmúlt hetek történéseit vesszük figyelembe, ahol pedagógusokat bántalmaznak; ahol egy nap három különböző településen mentősöket, orvosokat, egészségügyi dolgozókat bántalmaznak; ahol nőket erőszakolnak meg; gyermekeket rabolnak ki naponta - országos szinten, naponta beszélünk erről a jelenségről -; ahol idős emberek otthonaiba naponta törnek be, és jó esetben nem lesz tragédia a vége; ahol arról beszélhetünk, hogy a személy és vagyon elleni bűncselekmények soha nem látott mértékben testet öltöttek.","text_id":2014010041}
{"mondat_id":1424,"raw_text":"Elhiszem, hogy az önök statisztikája egészen mást mutat, köszönhetően a szabálysértési értékhatár soha nem látott mértékű megemelésének, de mi szeretnénk itt is és ezúton is leszögezni, hogy nem statisztikát kell javítani, hanem közbiztonságot.","text_id":2014010041}
{"mondat_id":1425,"raw_text":"Arra kellene törekedni, hogy az átlagember szubjektív biztonságérzete emelkedjen.","text_id":2014010041}
{"mondat_id":1426,"raw_text":"A szubjektív biztonságérzete!","text_id":2014010041}
{"mondat_id":1427,"raw_text":"Hogy ha meglátok egy rendőrt, ne az jusson eszembe pavlovi reflexként, hogy miért fog megbüntetni és miért veszi elő a sárga csekket, hanem az jusson eszembe, hogy de jó, hogy itt van, mert ezáltal is biztonságban vagyok.","text_id":2014010041}
{"mondat_id":1428,"raw_text":"Kijelenthető-e, hogy 25 éve erre a rendre vártunk, vagy miniszterelnök úr ezt meg merné-e kérdezni, ki merné-e jelenteni Magyarország 3200 településének bármelyikén egy idős, egyedül élő embernél, bármelyik kis faluban?","text_id":2014010041}
{"mondat_id":1429,"raw_text":"Most nem akarok konkrétumokat mondani, csak a hasamra ütök: bármerre eldobjuk a követ, és a képzeletbeli térképen amelyik falut eltalálja, meg merem kockáztatni, hogy ott senki nem írná alá azt, hogy a miniszterelnök úrnak igaza van.","text_id":2014010041}
{"mondat_id":1430,"raw_text":"Mert beszélhetnénk arról, hogy mitől lenne rend Magyarországon.","text_id":2014010041}
{"mondat_id":1431,"raw_text":"Ha zéró toleranciát hirdetnénk a közlekedéshez hasonlóan a személy és vagyon elleni bűncselekmények tekintetében, ha új rendőrségi törvényt hoznánk létre, amely a mai nap kihívásainak megfelel, ha a rendőrök képzését emelnénk, színvonalát javítanánk, és nem arról kellene olvasni, mint néhány héttel ezelőtt, hogy a Józsefvárosban rendőröket vernek; ha a szabálysértési értékhatárt 50 ezer forintról 5 ezer forintra csökkentenénk, és akkor garantáltan lehetne arról beszélni, hogy nem marad megtorlatlanul semmilyen vagyon elleni bűncselekmény, akkor lehetne beszélni arról, hogy 25 éve erre vártunk.","text_id":2014010041}
{"mondat_id":1432,"raw_text":"Most viszont arról lehet beszélni, hogy körülbelül a 80 évvel ezelőtti közbiztonságot sírja vissza ma Magyarországon mindenki, nem pedig arról kell beszélni és nem azt kellene hallgatnunk, hogy a miniszterelnök úr szerint 25 éve soha nem látott rend van.","text_id":2014010041}
{"mondat_id":1433,"raw_text":"Lehet játszani a szavakkal, lehet elmondani századjára is, hogy 3500 rendőrt avattunk.","text_id":2014010041}
{"mondat_id":1434,"raw_text":"Tegyük mellé, hogy hányan hagyták ott a pályát és hányan szereltek le, és tegyük mellé azt is, hogy a rendőrség keretein belül hányan foglalkoznak pénzbehajtással és hányan bűnmegelőzéssel, bűnüldözéssel (Az elnök a csengő megkocogtatásával jelzi az időkeret leteltét.","text_id":2014010041}
{"mondat_id":1435,"raw_text":"); ez utóbbival kellene.","text_id":2014010041}
{"mondat_id":1436,"raw_text":"Köszönöm szépen a figyelmet.","text_id":2014010041}
{"mondat_id":1437,"raw_text":"(Taps a Jobbik padsoraiban.","text_id":2014010041}
{"mondat_id":1438,"raw_text":")","text_id":2014010041}
{"mondat_id":1439,"raw_text":"DR. VEJKEY IMRE (KDNP): Tisztelt Elnök Úr!","text_id":2014010042}
{"mondat_id":1440,"raw_text":"Köszönöm a szót.","text_id":2014010042}
{"mondat_id":1441,"raw_text":"Tisztelt Ház! Tisztelt Képviselőtársaim!","text_id":2014010042}
{"mondat_id":1442,"raw_text":"A Kereszténydemokrata Néppárt elnöke, Semjén Zsolt a minap kapott egy írásbeli meghívást a Szivárvány Alapítvány elnökétől a Budapest Pride 2014. június végi hivatalos megnyitóünnepségére.","text_id":2014010042}
{"mondat_id":1443,"raw_text":"Az elnök által a KDNP annak ellenére lett címzettje az eseménynek, hogy már több alkalommal kifejtettük, miszerint a szexualitás magánügy, abból nem kell közügyet csinálni.","text_id":2014010042}
{"mondat_id":1444,"raw_text":"Tisztelt Hölgyeim és Uraim!","text_id":2014010042}
{"mondat_id":1445,"raw_text":"Akkor mégis mi lehet az oka ennek az invitálásnak?","text_id":2014010042}
{"mondat_id":1446,"raw_text":"Nyilván az, hogy a KDNP évtizedek óta felvállalja a trianoni békediktátum okán az anyaországtól elszakított, határon túl élő magyarság ügyét.","text_id":2014010042}
{"mondat_id":1447,"raw_text":"Kérdezhetik, hogy ez miképpen függ össze a melegek ügyével.","text_id":2014010042}
{"mondat_id":1448,"raw_text":"Nos, ehhez már európai kontextusban kell nézni a dolgokat, amely szerint az Európai Unióban a nemzeti kisebbségekben élő emberek jogait és jogainak védelmét szándékosan összekeverik egy újonnan kreált, LGBTI - lesbian, gay, bisexual, transgender and intersex - bizottság érdekeltségi körébe tartozó személyek jogaival.","text_id":2014010042}
{"mondat_id":1449,"raw_text":"A Council of Europe-ban, vagyis Strasbourgban ez konkrétan azt jelenti, hogy az Európa Tanács felszámolta az őshonos kisebbségekkel, így a határon túl élő magyarok jogaival foglalkozó főbizottságot, és helyébe az LGBTI főbizottságot hozta létre, kifejezetten az LGBTI-személyek jogainak védelmére oly módon, hogy ennek a főbizottságnak lett csak egy albizottsága az őshonos nemzeti kisebbségek jogainak védelmét szolgáló szervezet.","text_id":2014010042}
{"mondat_id":1450,"raw_text":"Tisztelt Hölgyeim és Uraim!","text_id":2014010042}
{"mondat_id":1451,"raw_text":"Ezen európai kitekintő után térjünk vissza Budapestre, a KDNP-nek a Pride-hoz való viszonyára.","text_id":2014010042}
{"mondat_id":1452,"raw_text":"Mielőtt bárki homofóbiával vádolná a KDNP-t, le kell szögeznem, hogy a KDNP következetesen tartja magát azon kereszténydemokrata alapelvekhez, amelyek az egyén szabadságát és magánélete háborítatlanságát biztosítják, függetlenül attól, hogy milyen szexuális irányultsága van az egyénnek.","text_id":2014010042}
{"mondat_id":1453,"raw_text":"(13.40)","text_id":2014010042}
{"mondat_id":1454,"raw_text":"A KDNP álláspontja a Budapest Pride kapcsán továbbá az is, hogy mindenkit megillet a jog arra, hogy ezen a rendezvényen részt vegyen, de természetesen arra is, hogy attól és annak hatásaitól magát távol tartsa.","text_id":2014010042}
{"mondat_id":1455,"raw_text":"A KDNP ezúton is felhívja a Pride-on részt vevőket arra, hogy jogaikat addig a határig gyakorolhatják, míg nem sértik mások jogait, mások emberi méltóságát.","text_id":2014010042}
{"mondat_id":1456,"raw_text":"Ferenc pápa a homoszexualitás kérdésében azt nyilatkozta, miszerint: ha valaki meleg, és az Urat keresi, és a jó szándék vezérli, akkor ki vagyok én, hogy ítélkezzek felette?","text_id":2014010042}
{"mondat_id":1457,"raw_text":"Sokan értelmezik a Szentatya fenti mondatát a melegházasság propagálása irányába tett első vatikáni lépésnek, azonban ez az interpretáció a tények súlyos félremagyarázása, ugyanis a mondat nem az azonos neműek kapcsolatának az elfogadására irányul, hanem arra, hogy a felebaráti szeretet abszolút érvényre kell hogy jusson.","text_id":2014010042}
{"mondat_id":1458,"raw_text":"Tisztelt Hölgyeim és Uraim!","text_id":2014010042}
{"mondat_id":1459,"raw_text":"Exupéry mondta, az ember jól csak a szívével lát, a lényeges az ember számára láthatatlan, mert a láthatatlan a lényeg, maga az Isten.","text_id":2014010042}
{"mondat_id":1460,"raw_text":"Úgy tűnik, hogy az emberiség a XX. századra megvakult, elveszítette a lelki világát, lelkileg vak lett, mert elsikkadt számára a lényeg.","text_id":2014010042}
{"mondat_id":1461,"raw_text":"Mindezek okán az embert olyan szomjúság gyötri, amelyet a kút friss vizével nem lehet oltani.","text_id":2014010042}
{"mondat_id":1462,"raw_text":"Az embernek tehát van egy olyan szomjúsága, amely biológiai tartományon túli.","text_id":2014010042}
{"mondat_id":1463,"raw_text":"Tisztelt Hölgyeim és Uraim!","text_id":2014010042}
{"mondat_id":1464,"raw_text":"A világban napjainkra mégis a biológiai életszemlélet hatalmasodott el, a lelki kultúra elsorvadt.","text_id":2014010042}
{"mondat_id":1465,"raw_text":"Hová vezet mindez?","text_id":2014010042}
{"mondat_id":1466,"raw_text":"A primer biológiai igények kielégítéséhez, a lélek nélküli kultúra elhatalmasodásához.","text_id":2014010042}
{"mondat_id":1467,"raw_text":"Az embereket felszabadították a lélek súlya alól, vagy másképpen fogalmazva, elvették az emberektől a lelket, azt a lelket, amelytől korábban az arcuk fénylett, amely emberi méltóságukat korábban bearanyozta, és csak a test és a matéria maradt.","text_id":2014010042}
{"mondat_id":1468,"raw_text":"Így jutottunk el a szexkultuszhoz és annak különféle tobzódásaihoz.","text_id":2014010042}
{"mondat_id":1469,"raw_text":"Tisztelt Hölgyeim és Uraim!","text_id":2014010042}
{"mondat_id":1470,"raw_text":"Felteszem én is a több ezer éves bibliai kérdést: nem több az élet az eledelnél?","text_id":2014010042}
{"mondat_id":1471,"raw_text":"Különösen fontos ez a kérdés akkor, ha tudjuk, hogy a teremtett világ, amelyben élünk, külső értékei szempontjából napról napra devalválódik, veszít értékéből, de az emberi lelkünk, amelynek belső értéke van, napról napra gyarapodik, illetve gyarapítható.","text_id":2014010042}
{"mondat_id":1472,"raw_text":"A lélekben gyűjthető értékek azok, amelyekért érdemes embernek lennünk.","text_id":2014010042}
{"mondat_id":1473,"raw_text":"Ha pedig megszűnnek ezek az értékek, vagyis az utolsó embert is felszabadították a lélek alól, akkor vége a világnak, mert az eledel több lett az életnél.","text_id":2014010042}
{"mondat_id":1474,"raw_text":"Tisztelt Hölgyeim és Uraim!","text_id":2014010042}
{"mondat_id":1475,"raw_text":"A teremtett világot ne hagyjuk így lealacsonyodni, ne hagyjuk így megsemmisülni!","text_id":2014010042}
{"mondat_id":1476,"raw_text":"Köszönöm megtisztelő figyelmüket.","text_id":2014010042}
{"mondat_id":1477,"raw_text":"(Taps a kormánypártok padsoraiból.","text_id":2014010042}
{"mondat_id":1478,"raw_text":")","text_id":2014010042}
{"mondat_id":1479,"raw_text":"ROGÁN ANTAL (Fidesz): Köszönöm szépen a szót.","text_id":2014010043}
{"mondat_id":1480,"raw_text":"Tisztelt Elnök Úr!","text_id":2014010043}
{"mondat_id":1481,"raw_text":"Tisztelt Képviselőtársaim!","text_id":2014010043}
{"mondat_id":1482,"raw_text":"Többedik alkalommal beszélünk már a Ház napirendjén a Kúria legutóbbi döntéséről.","text_id":2014010043}
{"mondat_id":1483,"raw_text":"Most ez azzal az aktualitással is bír, hogy immár a mai napon az Országgyűlés elé kerül a kormány törvényjavaslata a devizahitelesek számára történő igazságtételről, annak az első lépcsőjéről.","text_id":2014010043}
{"mondat_id":1484,"raw_text":"A Kúria mint a legfőbb bírói fórum egy nagyon fontos döntést hozott két héttel ezelőtt, amikor kimondta, hogy a bankok tisztességtelenül jártak el a devizahitelesekkel szemben.","text_id":2014010043}
{"mondat_id":1485,"raw_text":"Ez volt az a fordulópont, ami világossá tette, hogy innentől kezdve nem arról beszélünk, hogy mi volt méltányos, és mi az, ami nem volt méltányos.","text_id":2014010043}
{"mondat_id":1486,"raw_text":"Nem arról beszélünk, hogy a devizahitelesek tudták-e, hogy milyen kockázatot vállalnak, innentől kezdve arról beszélünk, hogy a bankok egyértelműen becsapták a devizahiteleseket, visszaéltek az erőfölényükkel, és igazságtalanul, tisztességtelenül, ezáltal jogtalanul pénzt vettek el tőlük.","text_id":2014010043}
{"mondat_id":1487,"raw_text":"Ezt pedig minden devizahitelesnek vissza kell kapnia.","text_id":2014010043}
{"mondat_id":1488,"raw_text":"Ne felejtsük el, ez annak volt köszönhető, hogy Magyarországon hosszú-hosszú éveken keresztül olyan kormányok voltak 2002 és 2010 között, akik megengedték azt, hogy a bankok visszaéljenek az erőfölényükkel.","text_id":2014010043}
{"mondat_id":1489,"raw_text":"Akik, amikor látták, hogy kockázatos helyzet alakul ki, nem tiltották be a devizahiteleket, akik, amikor látták, hogy a bankok az egyoldalú szerződésmódosítással iparszerűen visszaélnek, akkor nem tiltották meg az egyoldalú szerződésmódosítást.","text_id":2014010043}
{"mondat_id":1490,"raw_text":"Éppen ezért, tisztelt képviselőtársaim, rendkívül fontos, hogy amikor az igazságtételről beszélünk, akkor értelemszerűen minden olyan helyzetben igazságot tudjunk szolgáltatni a devizahiteleseknek és a forinthiteleseknek is, amikor nem volt a hátuk mögött ott a parlament vagy a kormány, hogy megvédje őket az igazságtalan döntésekkel szemben.","text_id":2014010043}
{"mondat_id":1491,"raw_text":"2006 és 2010 között, amikor a legtöbb egyoldalú szerződésmódosításra sor került, a parlament és az akkori kormány nem adott védelmet sem a devizahiteleseknek, sem a forinthiteleseknek.","text_id":2014010043}
{"mondat_id":1492,"raw_text":"Éppen ezért támogatva a kormány által most benyújtott törvényjavaslatot, a Fidesz országgyűlési képviselőcsoportja a KDNP-vel egyeztetve egy nagyon fontos és szigorú módosítást fog benyújtani ehhez a törvényhez, és ehhez kérjük a kormány támogatását.","text_id":2014010043}
{"mondat_id":1493,"raw_text":"Ez a javaslat arról szól, hogy elévülésről, a 2009 előtti időszak számon kérhetőségéről mindenképpen úgy kell beszélnünk, hogy az a devizahitelesek, pontosabban minden hiteles számára kedvező helyzetet jelentsen.","text_id":2014010043}
{"mondat_id":1494,"raw_text":"Azaz, szó sem lehet olyan elévülésről, amelyik azt mondja, hogy a bankok a 2009 előtti követeléseket nem adják vissza.","text_id":2014010043}
{"mondat_id":1495,"raw_text":"Sem a devizahiteleseknek, sem a forinthiteleseknek.","text_id":2014010043}
{"mondat_id":1496,"raw_text":"Olyan módosító indítványt fogunk benyújtani, amelyik világossá teszi: a meglévő szerződések esetében akár forinthitelről beszélünk, akár devizahitelről beszélünk, mindenképpen az elévülés csak akkor kezdődhet el, ha a szerződést lezárták.","text_id":2014010043}
{"mondat_id":1497,"raw_text":"Ha a szerződés ma is él, ha annak alapján a hiteles fizet, vagy a bank vele szemben követelést támaszt, akkor semmilyen elévülésről nem lehet beszélni.","text_id":2014010043}
{"mondat_id":1498,"raw_text":"Azaz a több mint félmillió devizahiteles a 2009 előtt velük szemben tisztességtelen elbánásban tőlük elvett pénzeket is visszakövetelheti, és ez vonatkozik azokra a forinthitelesekre is, akikkel szemben tisztességtelenül, egyoldalú döntéssel emeltek kamatot.","text_id":2014010043}
{"mondat_id":1499,"raw_text":"Tisztelt Képviselőtársaim!","text_id":2014010043}
{"mondat_id":1500,"raw_text":"A lezárt szerződések esetében is azt gondoljuk, hogy csak akkor beszélhetünk elévülésről, ha az az elévülés úgy kezdődik, hogy legalább öt esztendő eltelt a szerződés lezárása óta.","text_id":2014010043}
{"mondat_id":1501,"raw_text":"Ami tehát azt jelenti, tisztelt képviselőtársaink, hogy minden egyes devizahitelesnek és forinthitelesnek a teljes időtartamra vonatkozóan a tőlük igazságtalanul, tisztességtelenül elvett pénzeket vissza kell adni.","text_id":2014010043}
{"mondat_id":1502,"raw_text":"Támogatva a kormány mostani törvényjavaslatát, szeretném ösztönözni a kormányzatot arra is, hogy dolgozzanak a további lépcsőkön, a devizahitelesek számára legfontosabb további lépéseken, azaz dolgozzák ki, hogy milyen formában kapják vissza a devizahitelesek azt a pénzt, amit tisztességtelenül vettek el tőlük, és ez a törvény kerüljön szeptemberben a parlament elé, és arra kérjük a kormányt, hogy lásson hozzá a jelzálogalapú devizahitelek forinthitellé történő átalakításához.","text_id":2014010043}
{"mondat_id":1503,"raw_text":"Azt szeretnénk, hogy karácsonyra Magyarországon ne maradjon devizahitel, és arra kérjük a kormányt, hogy olyan megoldáson dolgozzon, ahol az árfolyamkockázat ügyében megosztja a kockázatot a bank és a hitelfelvevő között.","text_id":2014010043}
{"mondat_id":1504,"raw_text":"Mert való igaz, a Kúria nem ad nekünk felhatalmazást arra, hogy az árfolyamkockázat ügyében tisztességtelenséggel vádoljuk a bankokat, de azt gondoljuk, hogy a bankoknak részt kell vállalni az árfolyamkockázatból.","text_id":2014010043}
{"mondat_id":1505,"raw_text":"Köszönöm szépen megtisztelő figyelmüket.","text_id":2014010043}
{"mondat_id":1506,"raw_text":"(Taps a kormánypártok padsoraiból.","text_id":2014010043}
{"mondat_id":1507,"raw_text":")","text_id":2014010043}
{"mondat_id":1508,"raw_text":"DR. SCHIFFER ANDRÁS (LMP): Köszönöm a szót, elnök úr.","text_id":2014010044}
{"mondat_id":1509,"raw_text":"Tisztelt Országgyűlés!","text_id":2014010044}
{"mondat_id":1510,"raw_text":"A múlt héten egyes ellenzéki erők részéről némi kárörvendés fogadta azt, hogy Orbán Viktor miniszterelnök másodmagával egyedül maradt az Európai Bizottság jövendő elnökének jelöléséről.","text_id":2014010044}
{"mondat_id":1511,"raw_text":"Azt gondoljuk, hogy Jean-Claude Juncker jelölése rossz hír Magyarország számára, és legalább ilyen rossz hír, amiért és ahogyan nemmel szavazott a magyar miniszterelnök Brüsszelben.","text_id":2014010044}
{"mondat_id":1512,"raw_text":"Először is legalább az európai színtéren, azt gondoljuk, nem illik hazudni.","text_id":2014010044}
{"mondat_id":1513,"raw_text":"A magyar miniszterelnök azt mondta, hogy azért nem fogadja el a volt luxemburgi kormányfő személyét, mert ő ezt megígérte a választóinak.","text_id":2014010044}
{"mondat_id":1514,"raw_text":"Nos, az a helyzet, hogy az európai parlamenti választás előtt két nappal nyilatkozta azt Orbán Viktor, hogy útját fogja állni a volt luxemburgi kormányfőnek, ehhez képest itt van a Fidesz közleménye március 8-áról, mely szerint a Fidesz EP-képviselői, rendes néppárti pártkatonaként, támogatni fogják a kampányban Jean-Claude Junckert.","text_id":2014010044}
{"mondat_id":1515,"raw_text":"Magyarul, a magyar miniszterelnök nem mondott igazat akkor, amikor érvelt.","text_id":2014010044}
{"mondat_id":1516,"raw_text":"Három fő kifogást hozott föl a magyar miniszterelnök ezen kívül, egyik sem igaz.","text_id":2014010044}
{"mondat_id":1517,"raw_text":"Az egyik kifogás az, hogy az Európai Parlament - amelyik legalább az európai polgárok által közvetlenül választott szerv - hatásköre nőni fog az Európai Tanács, a miniszterelnökök kárára.","text_id":2014010044}
{"mondat_id":1518,"raw_text":"Az a helyzet, hogy ha bíráljuk és okkal bíráljuk az Európai Unió működését, hogy hatékonytalan, annak az egyik oka az, hogy az európai bürokrácia kevéssé átlátható és kevéssé ellenőrizhető az európai polgárok számára.","text_id":2014010044}
{"mondat_id":1519,"raw_text":"Az Európai Néppárton belül volt egy jelölési folyamat, a Fidesz akkor kevésbé volt harcias, mint azt követően.","text_id":2014010044}
{"mondat_id":1520,"raw_text":"Éppen ezért, hogyha intézményi kifogása lett volna a magyar miniszterelnöknek, ezt a csatát tetszettek volna a saját pártcsaládjukon belül megvívni!","text_id":2014010044}
{"mondat_id":1521,"raw_text":"Azonkívül problémája volt Orbán Viktornak azzal is, hogy Viviane Reding párttársát jelöli az Európai Néppárt az Európai Bizottság élére, jóllehet Viviane Reding nem tett mást, mint Orbán Viktor önkényuralmi törekvéseit bírálta az elmúlt években.","text_id":2014010044}
{"mondat_id":1522,"raw_text":"Hamis továbbá az a szembeállítás is, hogy Juncker a föderális Európa híve, míg a magyar kormány a nemzetállamok függetlenségének pártján áll.","text_id":2014010044}
{"mondat_id":1523,"raw_text":"Az a helyzet, hogy Juncker és Orbán párttársai, az Európai Néppárt minden esetben a nagyobb integráció hívei akkor, amikor a tőke szabad áramlásáról van szó, amikor a termőföld szabad forgalmáról van szó, akkor ők a szorosabb Európa hívei; abban a pillanatban, amikor a munkahelyteremtésről vagy a környezetvédelmi normákról van szó, az Európai Néppárt vezetői minden esetben a szuverenitás hívei.","text_id":2014010044}
{"mondat_id":1524,"raw_text":"Nem beszélt ugyanakkor a magyar miniszterelnök arról, ami az igazi probléma Magyarország számára Jean-Claude Juncker jelölésével kapcsolatban.","text_id":2014010044}
{"mondat_id":1525,"raw_text":"Először is tisztázzuk azt, hogy a luxemburgi miniszterelnök tavaly nem másért bukott meg a saját hazájában, mint hogy korrupciós és lehallgatási botrányba keveredett.","text_id":2014010044}
{"mondat_id":1526,"raw_text":"Jean-Claude Juncker gyakorlatilag nem más, mint az európai offshore lovagrend egyik nagymestere, Európa elsőszámú adóparadicsomának volt másfél évtizeden keresztül a miniszterelnöke.","text_id":2014010044}
{"mondat_id":1527,"raw_text":"Luxemburg ráadásul a multinacionális nagyvállalatok transzferárazási központja is.","text_id":2014010044}
{"mondat_id":1528,"raw_text":"Érdemes azt is megnézni, hogy ez mit jelent Magyarország számára.","text_id":2014010044}
{"mondat_id":1529,"raw_text":"Az elmúlt 25 évben a magyar államadósság 2,5-szeresének megfelelő összeg áramlott ki a magyar nemzetgazdaságból offshore paradicsomokba.","text_id":2014010044}
{"mondat_id":1530,"raw_text":"Éppen ezért nagyon érdekes, hogy Orbán Viktor azzal a Cameron brit miniszterelnökkel kötött szövetséget az Európai Tanácson belül, amely Nagy-Britannia 1973-ban úgy volt hajlandó csatlakozni az Európai Közösséghez, hogy előírta azt, hogy például a Csatorna-szigetekre nem vonatkoznak az európai uniós előírások, tehát megmaradhatnak offshore paradicsomnak.","text_id":2014010044}
{"mondat_id":1531,"raw_text":"Tisztelt Országgyűlés!","text_id":2014010044}
{"mondat_id":1532,"raw_text":"A legnagyobb probléma viszont az, hogy Jean-Claude Juncker a kettészakadási politika híve, annak az európai fejlődésnek a jelképe, amelyik elszakítja a magországokat az újonnan csatlakozó országoktól, egy olyan országot vezet, amelyiknek az eurózóna bevezetése óta a kereskedelmi mérlegtöbblete 1500 milliárd euró, ami azt jelenti, hogy több mint amennyi GDP-t Magyarország a rendszerváltás óta kitermelt.","text_id":2014010044}
{"mondat_id":1533,"raw_text":"Jean-Claude Juncker jelképe az elhibázott eurózónának, jelképe az elhibázott európai politikának.","text_id":2014010044}
{"mondat_id":1534,"raw_text":"Erről kellett volna beszélnie a magyar miniszterelnöknek.","text_id":2014010044}
{"mondat_id":1535,"raw_text":"Az egy dolog, hogy az álbaloldalnak nincs baja egy offshore lovaggal, de úgy tűnik, hogy Orbán Viktornak sem az volt a baja Jean-Claude Junckerrel, hogy offshore lovag, hanem az, hogy bírálni merészelték az ő önkényuralmi törekvéseit.","text_id":2014010044}
{"mondat_id":1536,"raw_text":"Végezetül azt kell elmondani erről az egész történetről, hogy Orbán Viktor (Az elnök csenget.","text_id":2014010044}
{"mondat_id":1537,"raw_text":") a saját önkényuralmi és hatalmi törekvéseit és Simicska Lajos gazdasági érdekeit összekeveri a nemzeti érdekkel, Magyarország ezért került csapdába Brüsszelben.","text_id":2014010044}
{"mondat_id":1538,"raw_text":"Köszönöm szépen.","text_id":2014010044}
{"mondat_id":1539,"raw_text":"(Taps az LMP soraiban.","text_id":2014010044}
{"mondat_id":1540,"raw_text":")","text_id":2014010044}
{"mondat_id":1541,"raw_text":"FIRTL MÁTYÁS (KDNP): Tisztelt Elnök Úr!","text_id":2014010045}
{"mondat_id":1542,"raw_text":"Tisztelt Ház! Tisztelt Miniszterhelyettes Úr!","text_id":2014010045}
{"mondat_id":1543,"raw_text":"Huszonöt évvel ezelőtt, 1989. augusztus 19-én került sor Sopron közelében a páneurópai piknikre, amely a XX. század végi magyar történelem egyik kiemelkedő eseményeként alakult határáttöréssé.","text_id":2014010045}
{"mondat_id":1544,"raw_text":"A határáttörés része a berlini fal leomlása és az európai újraegyesítés történelmének; amint azt Kohl kancellár is megfogalmazta: itt verték ki az első téglát a berlini falból.","text_id":2014010045}
{"mondat_id":1545,"raw_text":"A 20. évfordulóra méltó emlékparkká alakította Sopron városa az esemény helyszínét.","text_id":2014010045}
{"mondat_id":1546,"raw_text":"Ma már zarándokhellyé vált Sopronpuszta, ahol talán különböző szándékkal, de egy akarattal a korabeli politikai vezetés és a frissen szerveződő ellenzéki pártok, a civilek, de még a határőrség tagjai is a szabadság felé menekülők sorsát segítették, azokét, akiknek akkor itt életük egyetlen megoldása, életkérdése a kapun való átjutás volt.","text_id":2014010045}
{"mondat_id":1547,"raw_text":"(9.20) Ismertek a megrázó erejű felvételek, a keletnémet nők, férfiak, apák és gyermekeiket karukon ölelő anyák, amint szabadságvágyuk minden félelmét legyőzve egy pillanat alatt szétfeszítették, áttörték a két világrendszert elválasztó kaput.","text_id":2014010045}
{"mondat_id":1548,"raw_text":"Amint azt az egyik szervező megfogalmazta: ezzel a tettükkel a közeljövő európai történelem első mondatát írták le.","text_id":2014010045}
{"mondat_id":1549,"raw_text":"Tisztelt Ház!","text_id":2014010045}
{"mondat_id":1550,"raw_text":"Körülmények, szándékok, lehetőségek konstellációja állt úgy '89 augusztusában, hogy egy, a vasfüggöny lebontását, a határok nélküli közös Európa-eszmét hirdető közösségi esemény, a páneurópai piknik, a szabadság beteljesítésének tettévé válhatott.","text_id":2014010045}
{"mondat_id":1551,"raw_text":"Az akkori ellenzéki pártok, a debreceni és a soproni fiatalok \"Bontsd és vidd\" akciója több száz NDK-s állampolgár határáttörése révén a XX. század végi európai történelem egyik legjelentősebb eseményévé vált.","text_id":2014010045}
{"mondat_id":1552,"raw_text":"Szervezői közül még ma is sokan köztünk vannak, akiknek ma is köszönetet kell mondanunk a szabadság melletti elszántságukért, bátorságukért, kiállásukért.","text_id":2014010045}
{"mondat_id":1553,"raw_text":"A határáttörés a vasfüggöny múlandóságán túl az emberek szabadságát, alapvető jogait korlátozó diktatúrák által emelt falak múlandóságára, a zárt határok, a posztsztálini korszak múlandóságára mutatott rá; az emberek szabadságvágyának elemi megnyilvánulása volt a nagypolitika taktikus lépései, olykor kényszercselekvései sorában és az egyre jobban recsegő-ropogó, tarthatatlan rendszerben.","text_id":2014010045}
{"mondat_id":1554,"raw_text":"A csak néhány órára megnyitott határt az esemény után újból lezárták, de az évtizedekig ránk kényszerített kommunizmus embertelen rendszeréből való megszabadulás lehetőségének, a szabadságjogok érvényesíthetőségének élménye visszafordíthatatlan teret nyert, és a beteljesedett szabadságélmény erejéből tovább táplálkozott.","text_id":2014010045}
{"mondat_id":1555,"raw_text":"Ezért is mondhatjuk, hogy az esemény történelmi jelentősége '56-hoz mérhető.","text_id":2014010045}
{"mondat_id":1556,"raw_text":"A páneurópai piknik és határáttörés felgyorsította az azt követő folyamatokat.","text_id":2014010045}
{"mondat_id":1557,"raw_text":"Az NDK-soknak hamarosan megnyíltak a határai - mert nem ugyanakkor nyíltak meg, tisztelt képviselőtársaim -, és mindez a német újraegyesítéshez, Európa egyesüléséhez, majd a határok végleges eltűnéséhez vezetett.","text_id":2014010045}
{"mondat_id":1558,"raw_text":"Sopron, a leghűségesebb város így lett aztán a szabadság városává.","text_id":2014010045}
{"mondat_id":1559,"raw_text":"Tisztelt Képviselőtársaim!","text_id":2014010045}
{"mondat_id":1560,"raw_text":"A történelmet egyes emberek bátor lépései írják, mondta Angela Merkel a 20. évfordulón a helyszínen tartott ünnepi beszédében.","text_id":2014010045}
{"mondat_id":1561,"raw_text":"Az idei 25. évforduló erősítsen meg minket, magyarokat minden olyan bátor ország- és nemzeterősítő lépésünkben, amely további megerősödésünket és felemelkedésünket szolgálja.","text_id":2014010045}
{"mondat_id":1562,"raw_text":"Tisztelt Képviselőtársaim!","text_id":2014010045}
{"mondat_id":1563,"raw_text":"Bízom benne, hogy megtisztelik Sopront, a leghűségesebb várost és a szabadság városát azzal, hogy a 25 éves évfordulón részt vesznek.","text_id":2014010045}
{"mondat_id":1564,"raw_text":"És, tisztelt Ház, bízom abban is, hogy a kormány maga is magas szinten képviselteti magát a 25 éves évfordulón.","text_id":2014010045}
{"mondat_id":1565,"raw_text":"Köszönöm megtisztelő figyelmüket.","text_id":2014010045}
{"mondat_id":1566,"raw_text":"(Taps.)","text_id":2014010045}
{"mondat_id":1567,"raw_text":"FARKAS GERGELY (Jobbik): Köszönöm a szót, elnök úr.","text_id":2014010046}
{"mondat_id":1568,"raw_text":"Tisztelt Ház! Tisztelt Államtitkár Úr!","text_id":2014010046}
{"mondat_id":1569,"raw_text":"Az elvándorlás ma hazánk egyik legnagyobb problémája, fiatalok és kevésbé fiatalok százezrei kényszerülnek arra, hogy külföldön vállaljanak munkát, elhagyják szülőhazájukat és próbáljanak külföldön boldogulni.","text_id":2014010046}
{"mondat_id":1570,"raw_text":"Hetente jelennek meg a riasztó statisztikai adatok, elemzések, felmérések az elvándorlás mértékéről.","text_id":2014010046}
{"mondat_id":1571,"raw_text":"(9.30)","text_id":2014010046}
{"mondat_id":1572,"raw_text":"Én csak egyet szeretnék idézni, a Népességtudományi Kutatóintézet néhány hónappal ezelőtti adatát, miszerint rövid távon migrációt tervezők aránya 27 százalék, hosszú távon migrációt tervezőké pedig 28 százalék.","text_id":2014010046}
{"mondat_id":1573,"raw_text":"Egy kicsit ízlelgessük ezeket a riasztó adatokat.","text_id":2014010046}
{"mondat_id":1574,"raw_text":"Ennek a 18 és 39 év közötti korosztálynak, akik között a felmérés készült, több mint fele, 55 százaléka gondolkodik külföldi életben, gondolkodik abban, hogy elhagyja hazáját.","text_id":2014010046}
{"mondat_id":1575,"raw_text":"Ha esetleg valakinek ezek a statisztikai adatok nem tűnnének reálisnak, akkor a tünetek is azt mutatják, hogy nagyon komoly probléma van.","text_id":2014010046}
{"mondat_id":1576,"raw_text":"Az elmúlt hetekben számos cikk, újságcikk foglalkozott azzal, hogy a Balatonon például hiánycikk már a tapasztalt vendéglátós.","text_id":2014010046}
{"mondat_id":1577,"raw_text":"Tudjuk nagyon jól, hogy sok helyen a szakemberek hiánya is nagy probléma, az orvosok hiányáról pedig már nem is beszélek, ez mindannyiunk számára egyértelmű.","text_id":2014010046}
{"mondat_id":1578,"raw_text":"Nagyon nagy problémáról van tehát szó.","text_id":2014010046}
{"mondat_id":1579,"raw_text":"Mielőtt a konkrét kérdésekre rátérnék, néhány alapvetést szeretnék tisztázni, és szeretném ebben kérni a kormány álláspontját.","text_id":2014010046}
{"mondat_id":1580,"raw_text":"Az egyik legfontosabb kérdés az elvándorlás témakörében, hogy mikor is gyakorol végre önkritikát a kormány, hogy igenis van felelőssége abban, hogy ilyen szintet ért el az elvándorlás és az elvándorlásban gondolkodók aránya.","text_id":2014010046}
{"mondat_id":1581,"raw_text":"Nagyon fontos ez, mert önöktől eddig olyanokat hallottunk, hogy meg kell érteni az idők szavát.","text_id":2014010046}
{"mondat_id":1582,"raw_text":"Sőt, azt is elmondták, hogy kalandvágyból mennek el a fiatalok és a kevésbé fiatalok, mert ez motiválja őket.","text_id":2014010046}
{"mondat_id":1583,"raw_text":"Ezzel szemben úgy gondolom, a szomorú valóság az, hogy ma már szinte az nevezhető kalandvágynak, ha valaki itthon próbál fiatalként boldogulni, olyan helyzetet alakítottak ki önök Magyarországon.","text_id":2014010046}
{"mondat_id":1584,"raw_text":"És nagyon fontosnak tartom azt leszögezni, hogy az önkritika nem a Jobbik számára fontos.","text_id":2014010046}
{"mondat_id":1585,"raw_text":"Rég túl vagyunk már ezen a presztízskérdésen.","text_id":2014010046}
{"mondat_id":1586,"raw_text":"Azért tartom én ezt egy fontos, alapvető kérdésnek, mert mindaddig, amíg nem vallják be, hogy igenis, önöknek is van felelősségük ebben a helyzetben, addig kérdéses, hogy elindulnak-e egyáltalán azon az úton, ami a megoldást jelentheti, ami azt jelentené, hogy lehessen csökkenteni ezt a hajlandóságot, hogy minél több fiatalt és kevésbé fiatalt haza tudjunk hozni.","text_id":2014010046}
{"mondat_id":1587,"raw_text":"A másik alapvetés pedig, amit szeretnék tisztázni, hogy mikor fogják végre a súlyának megfelelően kezelni ezt a kérdést.","text_id":2014010046}
{"mondat_id":1588,"raw_text":"Ez, ugye, összefüggésben van az első alapvetésemmel, de úgy gondolom, ezt is fontos tisztáznunk.","text_id":2014010046}
{"mondat_id":1589,"raw_text":"Ugyanis látni kell, hogy ez a kérdés messze túlmutat a személyes problémákon, azoknak a problémáján, akik el kényszerültek menni Magyarországról.","text_id":2014010046}
{"mondat_id":1590,"raw_text":"Hiszen a nemzetünk jövője szempontjából ez egy nagyon fontos, égető kérdés.","text_id":2014010046}
{"mondat_id":1591,"raw_text":"Nem mindegy, hogy fenntartható lesz-e a nyugdíjrendszer, nem mindegy, hogy a demográfiai válság hogyan alakul.","text_id":2014010046}
{"mondat_id":1592,"raw_text":"Tudjuk nagyon jól itt is a riasztó adatokat.","text_id":2014010046}
{"mondat_id":1593,"raw_text":"Nem mindegy, hogy lesz-e értelmisége még ennek az országnak, szakmunkásokról nem is beszélve.","text_id":2014010046}
{"mondat_id":1594,"raw_text":"Ebből a szempontból nagyon fontosnak tartom, hogy önök a súlyának megfelelő módon kezeljék ezt a kérdést.","text_id":2014010046}
{"mondat_id":1595,"raw_text":"Szinte minden törvényjavaslat esetén, minden felszólalásuk esetén hangsúlyozzák, hogy milyen lépéseket terveznek annak érdekében, hogy hazahozzák a külföldre vándorolt fiataljainkat.","text_id":2014010046}
{"mondat_id":1596,"raw_text":"Nagyon fontosnak tartanám ezt a kérdést, sajnálom, hogy eddig nem került erre sor.","text_id":2014010046}
{"mondat_id":1597,"raw_text":"És önöktől szinte nem is hallani erről a problémáról, úgy tekintenek erre a problémára, mintha nem is létezne, és csak az ellenzéknek lenne ez egy hóbortja (Az elnök csenget.), hogy mi ezt időnként felvetjük, és felnagyítva előadjuk.","text_id":2014010046}
{"mondat_id":1598,"raw_text":"Közben pedig a riasztó statisztikai adatok a mi komoly problémafelvetésünket igazolják.","text_id":2014010046}
{"mondat_id":1599,"raw_text":"Azt is szomorúnak tartom, hogy az új ciklusnak új reményekkel vágtunk neki, bíztunk benne, hogy majd önök ezzel a problémával fognak foglalkozni, ehelyett azt láthattuk, hogy ismételten csak szinte kizárólag a saját problémáikkal foglalkoztak.","text_id":2014010046}
{"mondat_id":1600,"raw_text":"Az önök érdeke volt, hogy megváltoztatták Budapesten az önkormányzati választási törvényt, ezt diktálta az önök érdeke.","text_id":2014010046}
{"mondat_id":1601,"raw_text":"De azt is láthattuk, hogy a házszabályt is rögtön módosították annak érdekében, hogy önöknek mindenképpen meglegyen a kétharmaduk.","text_id":2014010046}
{"mondat_id":1602,"raw_text":"Csak éppen, mondjuk, ezekkel a fiatalokkal és kevésbé fiatalokkal nem foglalkoztak.","text_id":2014010046}
{"mondat_id":1603,"raw_text":"Pedig nagyon fontos lenne.","text_id":2014010046}
{"mondat_id":1604,"raw_text":"Fontos lenne például beindítani a bérlakásprogramot, ami régi pontja a Jobbiknak, és többen is követeltük már ezt az Országgyűlésben, ami megoldhatná ezeknek a családoknak, ezeknek a fiataloknak az önálló életkezdéshez szükséges lakásproblémáját.","text_id":2014010046}
{"mondat_id":1605,"raw_text":"Fontos lenne a felsőoktatás finanszírozásának növelése, ugyanis manapság nagyon sokan azért mennek külföldre, mert ott ingyen tudnak tanulni, itt pedig az állami helyek szűkös száma miatt nem tudják ezt megtenni.","text_id":2014010046}
{"mondat_id":1606,"raw_text":"Pedig érdekes módon még egy OECD-tanulmány is rávilágított arra, hogy a felsőoktatás finanszírozása busásan megtérülő befektetés az állam számára, konkrétan, tényekkel támasztják alá, hogy megközelítőleg 25 ezer dollár kiadást jelent ez az államnak, és adó és járulék formájában, sokéves összevetésben 275 ezer dollár bevételt hoz az államnak.","text_id":2014010046}
{"mondat_id":1607,"raw_text":"Ez tehát nagyon is megtérül.","text_id":2014010046}
{"mondat_id":1608,"raw_text":"Kérdés tehát (Az elnök csenget.), hogy mikor fognak önkritikát gyakorolni, mikor foglalkoznak a kérdés súlyának megfelelően ezzel az elvándorlással, és mikor tesznek konkrét lépéseket.","text_id":2014010046}
{"mondat_id":1609,"raw_text":"Köszönöm szépen.","text_id":2014010046}
{"mondat_id":1610,"raw_text":"(Szórványos taps a Jobbik soraiban.","text_id":2014010046}
{"mondat_id":1611,"raw_text":")","text_id":2014010046}
{"mondat_id":1612,"raw_text":"TÓBIÁS JÓZSEF (MSZP): Elnök Úr!","text_id":2014010047}
{"mondat_id":1613,"raw_text":"Tisztelt Ház! Tisztelt Képviselőtársaim!","text_id":2014010047}
{"mondat_id":1614,"raw_text":"Két hónappal ezelőtt a parlament megalakulásakor Kövér László házelnök egy kiszámíthatóbb, nyugodtabb, a kormányzást kontrollálandóbb, lassabb és kiérleltebb törvényhozást ígért.","text_id":2014010047}
{"mondat_id":1615,"raw_text":"A miniszterelnök kétharmados parlamenti többsége nevében a háromharmad társadalmához kívánt szólni és az ő politikáját a nemzet egészére kívánta megvalósítani.","text_id":2014010047}
{"mondat_id":1616,"raw_text":"Áder János köztársasági elnök úr, idézem: \"25 év múlva az akkori Országgyűlés tagjai ne pironkodva álljanak a nemzet ítélőszéke előtt, magyarázkodva, hogy a jólét ügyében miért is nem tudtak élni a szabadság adta lehetőségeikkel.","text_id":2014010047}
{"mondat_id":1617,"raw_text":"\" A szabadság az az önrendelkezés, a saját sorsáról való döntésnek a lehetősége.","text_id":2014010047}
{"mondat_id":1618,"raw_text":"Az elmúlt két hónap parlamenti működése viszont azt igazolja, hogy az önrendelkezéssel, kvázi a szabadsággal csak önök akarnak élni.","text_id":2014010047}
{"mondat_id":1619,"raw_text":"De a közjót nem kívánja szolgálni az eddig elfogadott törvények egyike sem.","text_id":2014010047}
{"mondat_id":1620,"raw_text":"Ha megnézzük a törvényalkotás menetét, az új házszabály, egyéni képviselői indítványok tömkelegében elfogadott törvények azonnali módosításában öltenek testet; ha egy államtitkár, aki előterjesztője egy törvénynek - L. Simon László úrról beszélek -, maga nem tudja, hogy milyen törvényt nyújtott be, és neki úgymond majdnem egy ilyen kvízműsorban kell telefonos segítséget kérnie, hogy mi is az, amit lehetne erről dönteni, arra azt kell mondanom önöknek, hogy méltatlan, és szembemegy mindazzal, amit a fent említett közjogi méltóságok megfogalmaztak e Ház falai között.","text_id":2014010047}
{"mondat_id":1621,"raw_text":"A paksi hitelszerződést úgy fogadták el, hogy a mai napig nem tudjuk, hogy van-e hatástanulmány vagy nincs.","text_id":2014010047}
{"mondat_id":1622,"raw_text":"A bíróság azt mondja, hogy nem tud dönteni, mert nem ismert általa a hatástanulmány.","text_id":2014010047}
{"mondat_id":1623,"raw_text":"A fejlesztési miniszter, Seszták Miklós pontosan tudja, hogy van, csak nem hajlandó senkinek megmutatni.","text_id":2014010047}
{"mondat_id":1624,"raw_text":"Az oktatási törvényt úgy módosították a közjó érdekére hivatkozva, hogy elvették a tudás autonómiáját.","text_id":2014010047}
{"mondat_id":1625,"raw_text":"Nem az intézményekét, a szabad gondolkodás autonómiáját vették el.","text_id":2014010047}
{"mondat_id":1626,"raw_text":"És megérkeztünk egy másik gyöngyszemhez, ez a reklámadó bevezetése; már említettem államtitkár úr zseniális önálló mozgását a média terében.","text_id":2014010047}
{"mondat_id":1627,"raw_text":"De azért egy dolog legyen világos: nem gazdasági érdekek motiválják önöket, hanem kizárólag politikai szempontok alapján hoznak meg törvényt, majd rájönnek, hogy hibáztak, mert nem tudják eldönteni, ki legyen a nyertese, ki legyen a vesztese, ezért most benyújtottak még egy módosítót, hogy talán még legyenek vesztesek a kisvállalkozások is.","text_id":2014010047}
{"mondat_id":1628,"raw_text":"Legyen vesztes az, aki még bizonyos internetes felületen vagy egy szabadkereskedelmi média világában önálló gondolatokat akar megfogalmazni.","text_id":2014010047}
{"mondat_id":1629,"raw_text":"Nota bene, ha még a kormányra is kritikát mer mondani, az meg egyenesen főbenjáró bűn, legott egy törvényt kell hozni, hogy meg ne szólalhassanak.","text_id":2014010047}
{"mondat_id":1630,"raw_text":"A választási törvényről már volt szó e Ház falai között.","text_id":2014010047}
{"mondat_id":1631,"raw_text":"Ha az a közjót szolgálja a fővárosban, hogy három hónappal a választások előtt önök módosítanak csak a saját maguk érdekei szerint egy törvényt, tiszteletben tartva vagy megfigyelve, hogy hogyan zajlottak az áprilisi és a májusi választások, arra azt kell mondjam, hogy nem az a kérdés, hogy hogyan lejt a pálya az ellenzék irányába: az a kérdés, hogy nem a közjót szolgálja, csak kizárólag az önök hatalmi érdekeit.","text_id":2014010047}
{"mondat_id":1632,"raw_text":"Ma Magyarországon - végezetül - mindenki áfát fizet.","text_id":2014010047}
{"mondat_id":1633,"raw_text":"Aki a boltban vásárol, aki terméket vásárol, mind megfizeti az áfát.","text_id":2014010047}
{"mondat_id":1634,"raw_text":"Viszont önök hoztak egy olyan jogszabályt, hogy vannak kivételek, de ez már nem egyedi, mert az elmúlt négy évben többször is megtették ezt, de az mégiscsak vérlázító, hogy miközben közjóra hivatkozva törvényeket nyújtanak be a Háznak, eközben a szerencsejáték ügyében már kijelölt bizalmasoknak - Andy Vajna és cégtársai - a megnyert koncessziók után most már még áfát sem kell fizetniük a szerencsejáték-bevételek után.","text_id":2014010047}
{"mondat_id":1635,"raw_text":"Ezt tudták önök az elmúlt két hónapban mindazon közjogi méltóság által megfogalmazott értékek szerint végrehajtani.","text_id":2014010047}
{"mondat_id":1636,"raw_text":"Nincs út arra, amit önök az elmúlt négy évben tettek.","text_id":2014010047}
{"mondat_id":1637,"raw_text":"A közjó szolgálata ellenzékben is felelősség, ezért minden olyan kérdés, legyen a hazai állami vállalatok adójáról szó, legyen az élelmiszer áfájának csökkentéséről szó, legyen a paksi hitelszerződés megismeréséről szó, ez mind a közjót szolgálja.","text_id":2014010047}
{"mondat_id":1638,"raw_text":"Térjenek vissza a közjogi méltóságaik által megfogalmazott elvekhez és értékekhez!","text_id":2014010047}
{"mondat_id":1639,"raw_text":"Köszönöm.","text_id":2014010047}
{"mondat_id":1640,"raw_text":"(Taps az MSZP padsoraiból.","text_id":2014010047}
{"mondat_id":1641,"raw_text":")","text_id":2014010047}
{"mondat_id":1642,"raw_text":"ROGÁN ANTAL (Fidesz): Köszönöm szépen a szót.","text_id":2014010048}
{"mondat_id":1643,"raw_text":"Tisztelt Elnök Úr!","text_id":2014010048}
{"mondat_id":1644,"raw_text":"Tisztelt Képviselőtársaim!","text_id":2014010048}
{"mondat_id":1645,"raw_text":"Három, három és fél hónap múlva, valamikor októberben, amikorra a köztársasági elnök úr ki fogja tűzni az időpontját, Magyarországon önkormányzati választások lesznek.","text_id":2014010048}
{"mondat_id":1646,"raw_text":"Immár a harmadik választás ez a 2014. esztendőben, harmadszor mondhatnak ítéletet a magyar politikai pártokról, azok politikusairól a magyar választók.","text_id":2014010048}
{"mondat_id":1647,"raw_text":"Kétszer ez már megtörtént, áprilisban és májusban, április 6-án és május 25-én.","text_id":2014010048}
{"mondat_id":1648,"raw_text":"Tisztelt ellenzéki képviselőtársaim, önök ezen a két választáson gyakorlatilag elégtelent kaptak a választóktól, és azt kell hogy mondjam most visszanézve az elmúlt két hónapra, illetve akár a mai parlamenti felszólalásokra is, ennek lehet, hogy oka van.","text_id":2014010048}
{"mondat_id":1649,"raw_text":"Mert érdemes megnéznünk, tisztelt képviselőtársaim, hogy mi volt az oka annak, hogy inkább a kormányzó pártokat választották a választók mind a két választáson.","text_id":2014010048}
{"mondat_id":1650,"raw_text":"Nyilvánvalóan ennek az egyik legfontosabb oka az volt, hogy az elmúlt négy esztendőben sem, és azt gondolom, mi a jövőben sem fogunk megijedni sem a multiktól, sem a bankoktól, és ha kell, akkor a multikkal és a bankokkal szemben is mindig a magyar családok oldalára állunk.","text_id":2014010048}
{"mondat_id":1651,"raw_text":"Tisztelt Képviselőtársaim!","text_id":2014010048}
{"mondat_id":1652,"raw_text":"Amikor ma itt a parlamentben egy zárónapot tartunk, akkor azt gondolom, szintén érdemes hangsúlyozni, hogy melyek azok a valóban fontos témák a választók számára, amelyekben elvárják azt, hogy az ő oldalukra álljunk, és nekünk mind októberre, mind a következő hónapokra itt van határozott üzenetünk.","text_id":2014010048}
{"mondat_id":1653,"raw_text":"Tisztelt Képviselőtársaim!","text_id":2014010048}
{"mondat_id":1654,"raw_text":"Ma a parlament előtt fekszik az a törvény, amelyben a devizahiteleseknek szolgáltatunk első lépcsőben igazságot a Kúria döntését követően, és azt gondolom, világossá tettük az elmúlt napokban is, hogy mi minden alkalommal figyelünk és odaállunk a magyar családok mellé, ha megpróbálnak egy újabb bőrt lenyúzni róluk, akár például a bankok.","text_id":2014010048}
{"mondat_id":1655,"raw_text":"Az elmúlt napokban ugyanis pontosan ez történt, amikor láttuk, hogy miközben a parlament tárgyalja a devizahitelek megoldásáról és kivezetéséről szóló törvényjavaslatot, aközben, tisztelt képviselőtársaim, egyes bankok a következő három hónapban is kamatot szeretnének emelni, azaz egy újabb bőrt szeretnének lenyúzni a deviza- és a forinthitelesekről egyaránt.","text_id":2014010048}
{"mondat_id":1656,"raw_text":"Nem véletlenül nyújtottuk be azt a módosító indítványt a parlament elé - és kérek mindenkit, hogy ezt a ma futó törvényekkel együtt szavazzuk meg -, amelyik arról szól, hogy megtiltjuk a kamatemelést a következő hónapokban a bankok számára, hiszen a korábbiak is tisztességtelenek voltak, azokat is vissza kell majd fizetni a megfelelő bírásági eljárások után.","text_id":2014010048}
{"mondat_id":1657,"raw_text":"Nyilvánvaló, hogy nem fogjuk engedni, hogy a következő hónapokban még egy újabb bőrt próbáljanak meg lenyúzni az emberekről.","text_id":2014010048}
{"mondat_id":1658,"raw_text":"Tisztelt Képviselőtársaim!","text_id":2014010048}
{"mondat_id":1659,"raw_text":"Azt gondolom, hogy ilyen az a másik üzenet is, amit egy parlament elé került, és még ma, a tavaszi ülésszakon első körben megvitatásra kerülő törvény tükröz, amit Németh Szilárd képviselőtársam nyújtott be, ami a rezsicsökkentés folytatását foglalja magában.","text_id":2014010048}
{"mondat_id":1660,"raw_text":"Tisztelt Képviselőtársaim!","text_id":2014010048}
{"mondat_id":1661,"raw_text":"Az elmúlt években itt nagyon komoly eredményeket értünk el.","text_id":2014010048}
{"mondat_id":1662,"raw_text":"Magyarországon 2014-ben is folytatódik a rezsicsökkentés, elvégre szeptemberben és októberben újabb árcsökkenések lesznek.","text_id":2014010048}
{"mondat_id":1663,"raw_text":"Szeptemberben csökkenni fog majd a villamos energia fogyasztói ára, októberben pedig csökkenni fog a távhő fogyasztói ára.","text_id":2014010048}
{"mondat_id":1664,"raw_text":"Mindegyikről korábban döntöttünk, és ezeket a döntéseket következetesen végig is fogjuk vinni.","text_id":2014010048}
{"mondat_id":1665,"raw_text":"Tisztelt Képviselőtársaim!","text_id":2014010048}
{"mondat_id":1666,"raw_text":"Abban a törvényjavaslatban, amit Németh Szilárd képviselőtársam benyújtott az Országgyűlés elé a Fidesz- és a KDNP-frakció teljes támogatásával, ismét a magyar családok mellé állunk, a multi-, illetve a nagyvállalati érdekekkel szemben.","text_id":2014010048}
{"mondat_id":1667,"raw_text":"Mert olyan fogyasztói jogokat próbálunk megvédeni, hogy ne csak az áron keresztül, hanem különféle mondvacsinált szolgáltatásokon keresztül se tudjanak újabb és újabb bőrt lenyúzni az emberekről.","text_id":2014010048}
{"mondat_id":1668,"raw_text":"Én azt gondolom, tisztelt képviselőtársaim, hogy ezek a valóban fontos közügyek.","text_id":2014010048}
{"mondat_id":1669,"raw_text":"Arra kérem önöket, hogy ezek mellé álljanak oda.","text_id":2014010048}
{"mondat_id":1670,"raw_text":"Álljanak mellénk, amikor a bankokkal szembeszállunk a családok érdekében, vagy amikor a rezsicsökkentésért harcolunk, és azt próbáljuk megvédeni akár az Európai Unióban vagy éppen a különféle magyar bírói fórumokon, illetve a jogszabályok alakításában.","text_id":2014010048}
{"mondat_id":1671,"raw_text":"Ha ezt teszik, akkor azt gondolom, hogy a választók számára is tudnak pozitív üzenetet küldeni.","text_id":2014010048}
{"mondat_id":1672,"raw_text":"De ha folytatják az elmúlt hónapok politikáját, ami azonos az elmúlt négy esztendő önök által folytatott politikájával, akkor azt kell mondjam, tisztelt képviselőtársaim, ne számítsanak jobb osztályzatra.","text_id":2014010048}
{"mondat_id":1673,"raw_text":"Mi azt fogjuk folytatni, amit elkezdtünk.","text_id":2014010048}
{"mondat_id":1674,"raw_text":"Azt fogjuk tenni, amit az elmúlt években is következetesen tettünk: meg fogjuk védeni a devizahiteleseket és a forinthiteleseket is a bankokkal szemben, és kiállunk a rezsicsökkentés mellett, megvédjük a rezsicsökkentést, és folytatni is fogjuk azt.","text_id":2014010048}
{"mondat_id":1675,"raw_text":"Ez a mi üzenetünk a választók számára az októberi önkormányzati választásokra.","text_id":2014010048}
{"mondat_id":1676,"raw_text":"Köszönöm szépen a figyelmüket.","text_id":2014010048}
{"mondat_id":1677,"raw_text":"(Taps a kormánypártok soraiban.","text_id":2014010048}
{"mondat_id":1678,"raw_text":")","text_id":2014010048}
{"mondat_id":1679,"raw_text":"ORBÁN VIKTOR miniszterelnök: Tisztelt Elnök Úr!","text_id":2014010049}
{"mondat_id":1680,"raw_text":"Tisztelt Képviselőtársaim!","text_id":2014010049}
{"mondat_id":1681,"raw_text":"Hölgyeim és Uraim!","text_id":2014010049}
{"mondat_id":1682,"raw_text":"Két és fél hónappal ezelőtt találkoztunk utoljára.","text_id":2014010049}
{"mondat_id":1683,"raw_text":"Azért kértem szót, hogy most, az új ülésszak kezdetén alkotmányos szokásainknak megfelelve tájékoztassam önöket, mit végzett a kormány az eltelt időszakban, és melyek az előttünk álló legfontosabb feladatok.","text_id":2014010049}
{"mondat_id":1684,"raw_text":"A bőség zavarával küzdünk.","text_id":2014010049}
{"mondat_id":1685,"raw_text":"Mint önök is tudják, a törvényhozás nyári szünete a kormányzat számára nem jelent felmentést a munka alól, hiszen az élet nem áll meg, ráadásul hazánk környezetében is fontos dolgok történtek.","text_id":2014010049}
{"mondat_id":1686,"raw_text":"Mozgalmas hónapok vannak mögöttünk.","text_id":2014010049}
{"mondat_id":1687,"raw_text":"A műfaj, a dolog természetéből adódóan engedjék meg, hogy a fajsúlyos kérdésekre szoríthassam a mondandómat.","text_id":2014010049}
{"mondat_id":1688,"raw_text":"Mindenekelőtt az árvízi helyzetről kell tájékoztatnom önöket.","text_id":2014010049}
{"mondat_id":1689,"raw_text":"Ma délelőtt a katasztrófavédelem vezetője és a katasztrófák elhárításáért a politikai felelősséget viselő Pintér Sándor belügyminiszter úr jelentéseit meghallgattam.","text_id":2014010049}
{"mondat_id":1690,"raw_text":"A helyzet a következőképpen fest.","text_id":2014010049}
{"mondat_id":1691,"raw_text":"60 nap alatt 250 milliméter feletti eső hullott, árvíz, belvíz, talajvíz egyszerre jelentkezik, és a vízelvezető rendszer nem győzi elvinni a vizet.","text_id":2014010049}
{"mondat_id":1692,"raw_text":"14 megyében, 129 településen védekezünk, 287 kilométer hosszan.","text_id":2014010049}
{"mondat_id":1693,"raw_text":"285 főt kitelepítettünk, 120-an visszatérhettek; bűncselekmény nem történt, a házaikat érintetlenül átvehették.","text_id":2014010049}
{"mondat_id":1694,"raw_text":"Köszönöm a munkát a rendőrségnek.","text_id":2014010049}
{"mondat_id":1695,"raw_text":"(Taps.)","text_id":2014010049}
{"mondat_id":1696,"raw_text":"A horvátoknak, megsegítendő őket, 200 ezer homokzsákot küldtünk; és tájékoztatni szeretném önöket arról is, hogy néhány településre, amelyeket elzárt a víz, csak Szlovénián keresztül lehetett bejutni.","text_id":2014010049}
{"mondat_id":1697,"raw_text":"Köszönjük Szlovéniának a nagyvonalú együttműködést.","text_id":2014010049}
{"mondat_id":1698,"raw_text":"(13.10) Jelenleg 6 településünk elzárt, 52 utat zártunk le szakaszosan, 6 ezer fő védekezik, közülük 3 ezer önkéntes; ők most is, ezekben az órákban is dolgoznak.","text_id":2014010049}
{"mondat_id":1699,"raw_text":"Tisztelt Ház!","text_id":2014010049}
{"mondat_id":1700,"raw_text":"Mindannyian tudjuk, hogy a vízzel nem jó viccelni.","text_id":2014010049}
{"mondat_id":1701,"raw_text":"2013 tavaszán a valaha volt legnagyobb dunai árvízzel kellett megbirkóznia az országnak.","text_id":2014010049}
{"mondat_id":1702,"raw_text":"Megtanultuk, hogy nincs akkora áradás, amelyet ne tudnánk elhárítani, ha összefog az ország.","text_id":2014010049}
{"mondat_id":1703,"raw_text":"Nem hiszem, hogy az idén hasonló méretű próbatétel elé állítana bennünket a természet, de holnaptól a fenyegetettség súlypontja a Mura és a Dráva folyókra helyeződik át, mindkét folyón a valaha mért legmagasabb szint feletti tetőzésre számítunk.","text_id":2014010049}
{"mondat_id":1704,"raw_text":"Akárhogyan is, fölkészültünk, s ha szükség lesz rá, Magyarország állni fogja a sarat.","text_id":2014010049}
{"mondat_id":1705,"raw_text":"Bakondi tábornok úrnak, a katasztrófavédelem dolgozóinak, az érintett önkormányzatok alkalmazottainak és a védekezésben részt vevő önkénteseknek köszönöm az eddigi munkájukat.","text_id":2014010049}
{"mondat_id":1706,"raw_text":"Tisztelt Ház!","text_id":2014010049}
{"mondat_id":1707,"raw_text":"A kormány áttanulmányozta a Kúria döntését, amelyet a devizahitelesek ügyében hozott.","text_id":2014010049}
{"mondat_id":1708,"raw_text":"A Kúria döntése alapján kidolgoztuk a bankok elszámoltatásának rég várt forgatókönyvét.","text_id":2014010049}
{"mondat_id":1709,"raw_text":"Köszönetet mondok Trócsányi László igazságügy-miniszter úrnak és munkatársainak, akik a törvényjavaslatot és a kormánydöntéseket előkészítették.","text_id":2014010049}
{"mondat_id":1710,"raw_text":"Most, hogy az ügy végkifejletéhez közeledik, helyesnek látszik, ha köszönetet mondok a Fidesz frakcióvezetőjének, Rogán Antal képviselőtársamnak is azért a segítségért, amelyet a kormány számára nyújtott.","text_id":2014010049}
{"mondat_id":1711,"raw_text":"Elismeréssel követtük az erőfeszítéseket, amelyekkel a Fidesz és a kereszténydemokraták frakciói a politikai élet és a közérdeklődés felszínén tartották ezt az ügyet, és amellyel életben tartották az igazságos megoldás reményét a becsapott emberekben.","text_id":2014010049}
{"mondat_id":1712,"raw_text":"Úgy látom, hogy az önök elé terjesztett törvényjavaslattal végre rendet teszünk a bankok és az emberek zilált viszonyában, amely alá-fölé rendeltséget, sőt kiszolgáltatottságot eredményezett.","text_id":2014010049}
{"mondat_id":1713,"raw_text":"A független bíróságok kimondták azt, amit sok millióan régóta gondoltak, vagyis hogy a bankok visszaéltek az erőfölényükkel.","text_id":2014010049}
{"mondat_id":1714,"raw_text":"Tisztességtelenül jártak el, mert egyoldalúan, az emberek rovására és a maguk javára módosították a szerződéseket.","text_id":2014010049}
{"mondat_id":1715,"raw_text":"Bizonyára önök is észrevették, hogy a bankok az egyoldalú és az emberekre nézve hátrányos szerződésmódosítások tényét nem tagadják.","text_id":2014010049}
{"mondat_id":1716,"raw_text":"Két dolgot állítanak: azt állítják, hogy amit tettek, nem tisztességtelen, s azt, hogy korábban ezt a gyakorlatot a jogalkalmazók nem kifogásolták.","text_id":2014010049}
{"mondat_id":1717,"raw_text":"A kormány azonban elfogadta a Kúria érveit és ítéletét, miszerint az egyoldalú szerződésmódosítás helytelen és igazságtalan s ezért tisztességtelen gyakorlatnak minősül, feltéve, hogy az egyoldalú szerződésmódosítás nem elégített ki speciális előfeltételeket.","text_id":2014010049}
{"mondat_id":1718,"raw_text":"Az elszámoltatásról szóló törvénnyel kijelöljük azt az eljárásrendet és számítási módot, amellyel az igazság helyreállítható s a tisztességes eljárás elvének érvényt lehet szerezni.","text_id":2014010049}
{"mondat_id":1719,"raw_text":"Tisztelt Ház!","text_id":2014010049}
{"mondat_id":1720,"raw_text":"Elszoktunk már az efféle beszédtől.","text_id":2014010049}
{"mondat_id":1721,"raw_text":"Hosszú-hosszú évek óta élünk az egyfelől-másfelől, a minden relatív, a mindenkinek megvan a maga igazsága világában.","text_id":2014010049}
{"mondat_id":1722,"raw_text":"Évtizedek óta összekeverjük az előfeltételt a céllal, az eszközt pedig gyakran összekeverjük az elérni kívánt eredménnyel.","text_id":2014010049}
{"mondat_id":1723,"raw_text":"Könnyen és gyorsan beszivárgott s mélyen megült a fejünkben az a gondolat, hogy a cél a szabadság, a szabadság maga, s ha ez megvan, minden megvan.","text_id":2014010049}
{"mondat_id":1724,"raw_text":"A most is tartó mély nyugati gazdasági válság azonban ráébresztett bennünket, hogy ez nincs így.","text_id":2014010049}
{"mondat_id":1725,"raw_text":"A szabadság fontos, sőt a szabadság nélkülözhetetlen, de nem cél, csak előfeltétel.","text_id":2014010049}
{"mondat_id":1726,"raw_text":"A cél a békés és igazságos élet.","text_id":2014010049}
{"mondat_id":1727,"raw_text":"Az életünk, különösképpen a közéletünk pedig csak akkor lesz igazságos, ha a politika célja a közjó keresése, a közjó kijelölése s végül a közös jó szolgálata lesz.","text_id":2014010049}
{"mondat_id":1728,"raw_text":"Igazságos életet pedig úgy teremthetünk, ha mindenki megkapja azt, ami megilleti, s mindenki megteszi azt, ami tőle telik.","text_id":2014010049}
{"mondat_id":1729,"raw_text":"A bankok elszámoltatása, tisztelt képviselőtársaim, éppen erről szól.","text_id":2014010049}
{"mondat_id":1730,"raw_text":"Bár pénzről van szó és komoly gazdasági következményekkel is jár, valójában az igazságosság eszméje, a méltányosság követelménye és a tisztesség elve áll itt a középpontban.","text_id":2014010049}
{"mondat_id":1731,"raw_text":"Vállalkozásunk jelentősége történelmi, a tett, amire készülünk, példátlan, döntésünk horizontja pedig magasan az államhatáraink felett húzódik.","text_id":2014010049}
{"mondat_id":1732,"raw_text":"A magyar gazdaságtörténetben nem találunk arra példát, hogy az igazságszolgáltatás, vagyis a Kúria, a törvényhozás, vagyis a képviselők, s a végrehajtó hatalom, vagyis a kormányzat a tisztesség logikája alapján teljes egészében átvilágítson egy, az emberekkel szemben tisztességtelen pénzügyi manőverrendszert, és elszámoltassa a bankokat.","text_id":2014010049}
{"mondat_id":1733,"raw_text":"(13.20)","text_id":2014010049}
{"mondat_id":1734,"raw_text":"Olyan még nem volt, hogy egyszer csak valósággá váljon az, amiről csak romantikus vagy utópisztikus regényekben olvashattunk, mármint hogy tisztességtelennek lenni rossz üzlet, tisztességesnek lenni viszont jó befektetés.","text_id":2014010049}
{"mondat_id":1735,"raw_text":"Kérem a tisztelt Házat, ne rettenjen vissza se a magyar, se a nemzetközi nyomástól.","text_id":2014010049}
{"mondat_id":1736,"raw_text":"Kérem önöket, ne inogjanak meg a történelmi lehetőség és felelősség súlya alatt.","text_id":2014010049}
{"mondat_id":1737,"raw_text":"S kérem önöket, ne térjenek vissza oda, ahonnan négy éve elindultunk, ne forduljanak vissza abba a korba, amely a tönk szélére sodorta az országot és adósrabszolgaságba lökte családok százezreit.","text_id":2014010049}
{"mondat_id":1738,"raw_text":"Kérem hát önöket, támogassák a kormány törvényjavaslatát.","text_id":2014010049}
{"mondat_id":1739,"raw_text":"A parlamenten kívül is van még egy csatatér.","text_id":2014010049}
{"mondat_id":1740,"raw_text":"Ezen a csatatéren a bankok most ellentámadást indítottak.","text_id":2014010049}
{"mondat_id":1741,"raw_text":"Beadvánnyal éltek az Alkotmánybírósághoz, s mind a Kúria döntését, mind az önök által ismert törvényjavaslatot megtámadták.","text_id":2014010049}
{"mondat_id":1742,"raw_text":"Az igazsághoz tartozik az is, hogy több bírói tanács is hasonlóképpen járt el.","text_id":2014010049}
{"mondat_id":1743,"raw_text":"Az alsóbb szintű bírói tanácsok vitatják a Kúria döntésének alkotmányos alapjait.","text_id":2014010049}
{"mondat_id":1744,"raw_text":"Ez ugyan furcsa, talán szokatlan is, de jogszerű.","text_id":2014010049}
{"mondat_id":1745,"raw_text":"A bankoknak is és az eljáró bíróknak is jogukban áll így tenniük.","text_id":2014010049}
{"mondat_id":1746,"raw_text":"Sőt, ezt mi csak helyeselhetjük, mert mi nem egyszerűen igazságot akarunk szolgáltatni, nem egyszerűen csak győzni akarunk, de jogállami és demokratikus küzdelemben akarunk győzni.","text_id":2014010049}
{"mondat_id":1747,"raw_text":"Sőt, sportszerű győzelmet akarunk aratni, hiszen a bankoktól éppen azt várjuk, hogy zárják le a tisztességtelen hitelezés korszakát, és jöjjön el a fair bankok korszaka.","text_id":2014010049}
{"mondat_id":1748,"raw_text":"Márpedig ha fair bankrendszert akarunk, azt csak fair küzdelemben szabad kikényszerítenünk.","text_id":2014010049}
{"mondat_id":1749,"raw_text":"Ha győzünk, tisztelt Ház, minden egyes bank visszafizet majd minden egyes tisztességtelenül elvett forintot az embereknek.","text_id":2014010049}
{"mondat_id":1750,"raw_text":"400 pénzintézetnek kell elszámolnia.","text_id":2014010049}
{"mondat_id":1751,"raw_text":"1 millió 300 ezer család érdekeiről és jogairól van szó.","text_id":2014010049}
{"mondat_id":1752,"raw_text":"Hatalmas munka áll Magyarország előtt, mert minden szerződést újra kell majd számolni, de meggyőződésem, hogy a munka nem lesz hiábavaló, a befektetett idő és energia megtérül majd.","text_id":2014010049}
{"mondat_id":1753,"raw_text":"Tisztelt Ház! Tisztelt Képviselőtársaim!","text_id":2014010049}
{"mondat_id":1754,"raw_text":"Kétségtelenül szép dolog, hogy igazunk van, szép dolog, hogy a tisztességes és méltányos elbánás mellett törünk lándzsát.","text_id":2014010049}
{"mondat_id":1755,"raw_text":"De van-e elég erőnk, hogy a döntéseket meghozzuk és azután betartassuk, s ha kell, kikényszerítsük?","text_id":2014010049}
{"mondat_id":1756,"raw_text":"Tisztelt képviselőtársaim, az a véleményem, hogy ma már elég erősek vagyunk ehhez.","text_id":2014010049}
{"mondat_id":1757,"raw_text":"Négy éve még gyengék voltunk, ahhoz is alig volt erőnk, hogy a saját lábunkra álljunk.","text_id":2014010049}
{"mondat_id":1758,"raw_text":"Négy éve dolgozunk azért, hogy országunk visszanyerje az erejét.","text_id":2014010049}
{"mondat_id":1759,"raw_text":"E négy év tapasztalata alapján egy dolgot mondhatok önöknek: ha van összefogás, minden lehetséges.","text_id":2014010049}
{"mondat_id":1760,"raw_text":"S ha összefogunk, akkor a bankok elszámoltatását is végig tudjuk vinni.","text_id":2014010049}
{"mondat_id":1761,"raw_text":"Ezért pártállástól függetlenül kérem minden képviselőtársam támogatását.","text_id":2014010049}
{"mondat_id":1762,"raw_text":"Felkészülni a küzdelemre ésszerű és indokolt, mert látom és hallom Brüsszel mozgolódásait.","text_id":2014010049}
{"mondat_id":1763,"raw_text":"Ismerjük a nemzetközi pénzügyi szervezetek súlyát, és azt is tudjuk, hogy a bankok önmagukban is erősek, bátrak és ravaszak.","text_id":2014010049}
{"mondat_id":1764,"raw_text":"Ravaszak, mint a példázatban szereplő denevér: amikor a madarakra vetik ki az adót, a denevérek a fogukat mutatják, amikor pedig az egerekre róják ki, akkor pedig a szárnyukat.","text_id":2014010049}
{"mondat_id":1765,"raw_text":"Tisztelt Képviselőtársaim!","text_id":2014010049}
{"mondat_id":1766,"raw_text":"Arról is szeretném tájékoztatni önöket, hogy az év elején meghozott döntéseinknek megfelelően folytatni fogjuk a rezsicsökkentést.","text_id":2014010049}
{"mondat_id":1767,"raw_text":"A rezsicsökkentés harmadik ütemében szeptember 1-jétől az áram ára további 5,7 százalékkal csökken, október 1-jétől a távhő ára további 3,3 százalékkal mérséklődik majd.","text_id":2014010049}
{"mondat_id":1768,"raw_text":"Továbbra is kitartunk azon álláspontunk mellett, hogy a magyar emberek és a magyar családok akkor lesznek biztonságban, ha a mindennapi megélhetéshez, otthonuk fenntartásához szükséges költségeket nagyobb nehézség nélkül ki tudják fizetni; ha nem a gyermekek elaltatása után gondterhelten a konyhaasztalra könyökölve és órákon át számolgatva kell lemondaniuk valami fontos tervükről csak azért, hogy a következő havi rezsit is ki tudják fizetni.","text_id":2014010049}
{"mondat_id":1769,"raw_text":"Igen, a rezsicsökkentés olyan, mint cseppben a tenger, minden benne van, egész politikánk sűrítménye ez.","text_id":2014010049}
{"mondat_id":1770,"raw_text":"Alapvetése egyszerű, arról szól, hogy a magyarokról senki sem húzhat le hét bőrt az alapvető szolgáltatásokért.","text_id":2014010049}
{"mondat_id":1771,"raw_text":"Végre sikerült Magyarországnak eljutnia oda, hogy a kormánynak is az a fontos, ami az embereknek, vagyis hogy a magyar családok fizessék a legalacsonyabb rezsiköltségeket.","text_id":2014010049}
{"mondat_id":1772,"raw_text":"Jó úton vagyunk a célunk felé, tisztelt Ház.","text_id":2014010049}
{"mondat_id":1773,"raw_text":"Két éve ilyen idő tájt még a jövedelmünkhöz képest mi, magyarok fizettük a legtöbbet a villanyért, a gázért és a távfűtésért Európában.","text_id":2014010049}
{"mondat_id":1774,"raw_text":"Most ott tartunk, hogy nálunk csökken legnagyobb mértékben ezeknek a szolgáltatásoknak az ára.","text_id":2014010049}
{"mondat_id":1775,"raw_text":"A rezsicsökkentésről szóló vitákban, tisztelt képviselőtársaim, fontos kérdésekre kaphattunk válaszokat.","text_id":2014010049}
{"mondat_id":1776,"raw_text":"Voltak, akik a gazdaság teherbíró képességét féltették, és voltak, akiknek kételyük támadt az alacsonyabb árak fenntarthatóságában.","text_id":2014010049}
{"mondat_id":1777,"raw_text":"Mára azonban az is világossá vált, hogy intézkedéssorozatunk nemcsak a magyar családok terheit csökkenti, de az ország gazdaságának is jót tesz.","text_id":2014010049}
{"mondat_id":1778,"raw_text":"Láthatják, Magyarországon nyolc éve nem nőtt akkorát az úgynevezett bruttó hazai termék, mint 2014 második negyedévében.","text_id":2014010049}
{"mondat_id":1779,"raw_text":"A magyar gazdaság közel 4 százalékkal bővült.","text_id":2014010049}
{"mondat_id":1780,"raw_text":"Ezzel nemzetközi összevetésben a magyar gazdaság fél év alatt a legnagyobb növekedést produkálta az Európai Unióban.","text_id":2014010049}
{"mondat_id":1781,"raw_text":"Számunkra bebizonyosodott az is, hogy az adócsökkentés politikája működik, húszéves csúcson van a gazdaságilag aktívak, vagyis a dolgozók száma.","text_id":2014010049}
{"mondat_id":1782,"raw_text":"És megfordítottuk az eddigi helyzetet is, a közös szekeret ma többen tolják és kevesebben ülnek rajta.","text_id":2014010049}
{"mondat_id":1783,"raw_text":"Az Európai Unió tagállamai közül a július havi adatok szerint az elmúlt egy évben Magyarországon csökkent a legnagyobb mértékben a munkanélküliség, immáron 8 százalék alá.","text_id":2014010049}
{"mondat_id":1784,"raw_text":"Az évközi bevallásokból azt is tudjuk, hogy a családi adórendszernek köszönhetően az első félévben közel 100 milliárd forinttal több maradt a gyermeket nevelő családok zsebében is.","text_id":2014010049}
{"mondat_id":1785,"raw_text":"Április-június között mintegy ötödével nőttek a beruházások, ami mindannyiunk számára bizonyítja, hogy a magyar gazdaság növekedése erős alapokon nyugszik.","text_id":2014010049}
{"mondat_id":1786,"raw_text":"Hároméves csúcson jár a hazai ipar, idén júliusban már több mint 12 százalékkal erősödött az ágazat.","text_id":2014010049}
{"mondat_id":1787,"raw_text":"Ma már, tisztelt Ház, nem tűnik vágyálomnak az a célkitűzésünk, hogy a ciklus végére az ipari termelés hozzájárulása a nemzeti össztermék egészéhez egész Európában Magyarországon legyen a legmagasabb.","text_id":2014010049}
{"mondat_id":1788,"raw_text":"A nemzetgazdasági adatokon túl arra hívnám fel az önök figyelmét, hogy a mindennapi élet két korábbi nyomasztó és sok nyomorúságért felelős jelenségén is változtatni tudtunk.","text_id":2014010049}
{"mondat_id":1789,"raw_text":"Évtizedekig az volt az általános vélekedés, mi több, a napi élettapasztalat, hogy hiába dolgoztak többet az emberek, a pénzt elvitte az áremelkedés, s ami maradt, azt elvitték a bankok a felfelé tornászott hitelkamatokkal.","text_id":2014010049}
{"mondat_id":1790,"raw_text":"Ma azt mondhatjuk Magyarország polgárainak, hogy az áremelkedést megfékeztük, a rezsit visszavágtuk, a reménytelen adósságtól pedig belátható időn belül meg lehet szabadulni, de legalábbis elviselhetővé fogjuk tenni őket.","text_id":2014010049}
{"mondat_id":1791,"raw_text":"Tisztelt Ház!","text_id":2014010049}
{"mondat_id":1792,"raw_text":"Tájékoztatom önöket arról is, hogy történelmi jelentőségű NATO-csúcstalálkozón vagyunk túl, ahol Magyarország biztonságát is érintő döntéseket hoztunk.","text_id":2014010049}
{"mondat_id":1793,"raw_text":"Pár évvel ezelőtt még senki nem gondolta, hogy közvetlen szomszédságunkban fegyverek dörögnek majd, és emberi életeket oltanak ki.","text_id":2014010049}
{"mondat_id":1794,"raw_text":"Túlságosan magától értetődőnek tartottuk a békét.","text_id":2014010049}
{"mondat_id":1795,"raw_text":"Elfeledkeztünk arról, hogy a békét fenntartani kemény munkát és elkötelezettséget jelent.","text_id":2014010049}
{"mondat_id":1796,"raw_text":"Az ukrajnai válság azonban most cselekvésre sarkallta a katonai szövetségünket.","text_id":2014010049}
{"mondat_id":1797,"raw_text":"(13.30)","text_id":2014010049}
{"mondat_id":1798,"raw_text":"A NATO-csúcson megerősítettük, hogy akármelyikünket éri támadás, az olyan, mintha mindannyiunkat megtámadtak volna.","text_id":2014010049}
{"mondat_id":1799,"raw_text":"Megerősítettük, hogy Varsó, Vilnius vagy Budapest védelme legalább olyan fontos, mint Berliné, Londoné vagy Párizsé; erősebb közép-európai katonai jelenlét, több közös közép-európai hadgyakorlat és gyorsan bevethető NATO-erők.","text_id":2014010049}
{"mondat_id":1800,"raw_text":"Tisztelt Ház!","text_id":2014010049}
{"mondat_id":1801,"raw_text":"Mindez azt jelenti, hogy Közép-Európa keleti határán, így Magyarország keleti határán is NATO-pajzsot hoztunk létre.","text_id":2014010049}
{"mondat_id":1802,"raw_text":"Ennek érdekében növelni fogjuk védelmi kiadásainkat, és többet fordítunk majd korszerű fegyverek beszerzésére és katonáink kiképzésére.","text_id":2014010049}
{"mondat_id":1803,"raw_text":"Jelentősen megerősítjük és bővítjük a stratégiai szállítógépek bázisául szolgáló pápai repteret, továbbá magyar katonákat küldünk a balti államok területén megtartandó hadgyakorlatokra.","text_id":2014010049}
{"mondat_id":1804,"raw_text":"Tisztelt Képviselőtársaim!","text_id":2014010049}
{"mondat_id":1805,"raw_text":"Szeretném tájékoztatni a tisztelt Házat arról is, hogy az Európai Unióval kötött partnerségi megállapodás, amelyet a múlt héten írtunk alá Barroso elnök úrral, új korszakot nyit Magyarország és az Európai Unió viszonyában.","text_id":2014010049}
{"mondat_id":1806,"raw_text":"Kemény tárgyalások után megállapodtunk a következő hétéves időszakban felhasználható forrásokról.","text_id":2014010049}
{"mondat_id":1807,"raw_text":"A megállapodás teljes egészében szolgálja Magyarország érdekeit.","text_id":2014010049}
{"mondat_id":1808,"raw_text":"Köszönetet mondok Lázár János miniszter úrnak és munkatársainak a nagyszerű munkáért.","text_id":2014010049}
{"mondat_id":1809,"raw_text":"Ezek a források jelentősek.","text_id":2014010049}
{"mondat_id":1810,"raw_text":"Ám ez nem ajándék.","text_id":2014010049}
{"mondat_id":1811,"raw_text":"Nagyságrendjében megegyezik azzal az összeggel, amit a külföldiek profit utáni osztalék formájában ki szoktak vinni az országból.","text_id":2014010049}
{"mondat_id":1812,"raw_text":"Vagyis az európai uniós támogatással tudjuk egyensúlyban tartani a nemzetgazdaságot, amit alulfejlettségünk ellenére megnyitottunk az Európai Unió előtt.","text_id":2014010049}
{"mondat_id":1813,"raw_text":"Tisztelt Ház!","text_id":2014010049}
{"mondat_id":1814,"raw_text":"A célunk az volt a tárgyalások során, hogy a számunkra rendelkezésre álló források 60 százalékát közvetlenül a magyar gazdaságba fektessük be.","text_id":2014010049}
{"mondat_id":1815,"raw_text":"Van, aki epés megjegyzéseket tesz, amikor Magyarország ezt a pénzt elfogadja, mert közben vitákban, súlyos vitákban áll az Unióval.","text_id":2014010049}
{"mondat_id":1816,"raw_text":"Emlékeztetni szeretném önöket, a konfliktusokat nem önmagukért érdemes vállalni.","text_id":2014010049}
{"mondat_id":1817,"raw_text":"Konfliktusokat akkor és ott kell vállalni, ahol ezt Magyarország és a magyar emberek érdeke megköveteli.","text_id":2014010049}
{"mondat_id":1818,"raw_text":"Amikor pedig érdekeinket a megegyezés szolgálja, akkor habozás nélkül, ahogy mi is tettük, meg kell egyeznünk.","text_id":2014010049}
{"mondat_id":1819,"raw_text":"Tisztelt Ház!","text_id":2014010049}
{"mondat_id":1820,"raw_text":"Ezzel a megállapodással a rendszerváltás utáni legnagyobb gazdaságfejlesztési program indul Magyarországon; több munkahely, nagyobb biztonság, megbecsült és megfizetett teljesítmény.","text_id":2014010049}
{"mondat_id":1821,"raw_text":"Tisztelt Ház!","text_id":2014010049}
{"mondat_id":1822,"raw_text":"Tájékoztatom önöket arról is, hogy minden általános és középiskolában lezajlottak a 2014\/15-ös tanév megnyitó ünnepségei.","text_id":2014010049}
{"mondat_id":1823,"raw_text":"Ma már látjuk, mintegy 1 millió 300 ezer gyermek és diák kezdte meg az új tanévet.","text_id":2014010049}
{"mondat_id":1824,"raw_text":"És hadd mondjam ki, mert jó kimondani, mindenkinek olcsóbb lett a tanévkezdés.","text_id":2014010049}
{"mondat_id":1825,"raw_text":"Az ország erejét és javuló teljesítményét jelzi, hogy minden egyes diák kedvezőbb áron kapta meg idén a tankönyveket, mint korábban, a tanulók 60 százaléka pedig ingyenesen jutott hozzá a tankönyvcsomagokhoz.","text_id":2014010049}
{"mondat_id":1826,"raw_text":"Ugyanakkor arról is be kell számolnom, hogy történt az elmúlt hetekben, illetve felszínre került az elmúlt hetekben néhány, éppen a gyermekeinket érintő bűnügy, amelyek joggal háborították fel az egész országot: erőszak és pedofil bűncselekmények.","text_id":2014010049}
{"mondat_id":1827,"raw_text":"Úgy látom, tisztelt képviselőtársaim, hogy minél hamarabb lépnünk kell, és a törvények szigorúbb alkalmazására van szükség gyermekeink védelme érdekében.","text_id":2014010049}
{"mondat_id":1828,"raw_text":"A gyermekvédelem minden területre kiterjedő megerősítése az előttünk álló év kiemelt feladata lesz.","text_id":2014010049}
{"mondat_id":1829,"raw_text":"Tisztelt Képviselőtársaim!","text_id":2014010049}
{"mondat_id":1830,"raw_text":"Végül azt mondhatom önöknek, az idén már túl vagyunk két, Magyarország választópolgárainak akaratát tisztán megmutató választáson.","text_id":2014010049}
{"mondat_id":1831,"raw_text":"Most előttünk áll egy harmadik, amelyik nem kevésbé fontos, mint az előző kettő volt.","text_id":2014010049}
{"mondat_id":1832,"raw_text":"Jelentem a tisztelt Háznak, hogy Magyarország felkészült az önkormányzati választásokra minden településen.","text_id":2014010049}
{"mondat_id":1833,"raw_text":"Azt kérem, hogy mindenki vegyen részt a választáson, és buzdítsa erre családját, ismerőseit is.","text_id":2014010049}
{"mondat_id":1834,"raw_text":"Kétszer már megmutatták az erejüket és az eltökéltségüket, itt az idő, hogy harmadszor is megtegyék.","text_id":2014010049}
{"mondat_id":1835,"raw_text":"Magyarország ugyanis egy fölemelkedő és fölívelő korszak kezdetén áll, és már látható, hogy az ország nagy tettekre képes, de csak akkor, ha kezünkbe vesszük saját sorsunkat, és magunk alakítjuk a jövőnket.","text_id":2014010049}
{"mondat_id":1836,"raw_text":"Aki nem áll ki mindig az igazáért, annak egyszer sem lesz igaza.","text_id":2014010049}
{"mondat_id":1837,"raw_text":"Kérem hát, menjenek el, vegyenek részt a választáson, és álljanak ki a véleményük mellett.","text_id":2014010049}
{"mondat_id":1838,"raw_text":"Tisztelt Ház!","text_id":2014010049}
{"mondat_id":1839,"raw_text":"Az elmúlt évek során bebizonyosodott, hogy mi, magyarok tudunk együtt jó döntéseket hozni, olyan döntéseket, amelyek előrevisznek, amelyek sikeressé tehetnek minket, a családunkat, a településünket, az országunkat és a nemzetünket.","text_id":2014010049}
{"mondat_id":1840,"raw_text":"A folytatásban reménykedve az ülésszak munkájához erőt, egészséget, sok türelmet és bölcs döntéseket kívánok önöknek.","text_id":2014010049}
{"mondat_id":1841,"raw_text":"Köszönöm a figyelmüket.","text_id":2014010049}
{"mondat_id":1842,"raw_text":"(Hosszan tartó taps a kormánypárti frakciókban.","text_id":2014010049}
{"mondat_id":1843,"raw_text":")","text_id":2014010049}
{"mondat_id":1844,"raw_text":"SALLAI R. BENEDEK (LMP): Köszönöm szépen, elnök úr.","text_id":2014010050}
{"mondat_id":1845,"raw_text":"Tisztelt Házelnök Úr!","text_id":2014010050}
{"mondat_id":1846,"raw_text":"Tisztelt jelen lévő Kormánytagok!","text_id":2014010050}
{"mondat_id":1847,"raw_text":"Tisztelt Képviselőtársaim!","text_id":2014010050}
{"mondat_id":1848,"raw_text":"Közeleg az önkormányzati választások ideje, amikor nagyon-nagyon nehéz nem szót ejteni azokról a jelenségekről, amikről Vona frakcióvezető úr is már szót ejtett korábbi felszólalásában, és nagyon nehéz nem szót ejteni arról, amit az önkormányzatiság Magyarországon jelent.","text_id":2014010050}
{"mondat_id":1849,"raw_text":"Visszatekintve, a frakciószakértőink hosszan ecsetelték számomra háttéranyagban, hogy a XIX. századtól hogyan alakult ki az önkormányzatiság a magyar polgári államban Magyarországon, és azt hiszem, hogy itt legtöbben ennek a hagyományával tisztában vannak, ezért mindezt nem mondanám el, mert mindaz, amit maga a szó jelent, hogy önkormányozni valamit és autonómiával eldönteni a saját sorsunkat, önmagában a szó jelentése is elegendő ahhoz, hogy értelmezni próbáljuk.","text_id":2014010050}
{"mondat_id":1850,"raw_text":"Ugyanakkor mindazokat a jelenségeket, amikről Vona frakcióvezető úr beszélt, sajnos mi is tapasztaltuk vidéken, mi is tapasztaljuk vidéken, és rendszeresen felmerül az, hogy a kormánypárt politikai döntéshozásában miként is próbálja befolyásolni a választásokat.","text_id":2014010050}
{"mondat_id":1851,"raw_text":"Mindez azért fájdalmas nekünk, mert 2006-ban, amikor Lamperth Mónika az egyik ilyen kiszivárgott hangfelvételben a vesztes önkormányzati jelöltjeit vigasztalja, hogy majd megpróbálják pozícióba hozni, akkor Navracsics Tibor, a Fidesz frakcióvezetője azt mondja a kormányról, hogy \"A kormány Gyurcsány Ferenc irányításával mindenkit büntet, aki a Fideszt választja, és ismét hazudnak, mert Gyurcsány Ferenc volt az, aki körülbelül egy héttel ezelőtt azt mondta, mindegy, milyen színű egy önkormányzat, a kormányzatnak együtt kell működnie vele.","text_id":2014010050}
{"mondat_id":1852,"raw_text":"(14.30) Ismét hazudott Gyurcsány Ferenc, nem akarnak együttműködni, büntetni akarják az embereket, akik az ellenzéket választják, és el akarják vinni a pénzt, maguknak akarják adni.","text_id":2014010050}
{"mondat_id":1853,"raw_text":"\" 2006-ban hangzottak el ezek a szavak, és ebből azt gondolom, viszonylag sokan a magyar társadalomban várták el a Fidesztől azt, hogy ettől egy teljesen eltérő szemléletű kormányzást valósítson meg.","text_id":2014010050}
{"mondat_id":1854,"raw_text":"Ugyanakkor azt tapasztaljuk, hogy megyei közgyűlési vezetők hivatkoznak arra, hogy a hatóság a kormánypárt oldalán áll; hivatkoznak arra, hogy azoknak a településeknek van esélye, ahol valójában a kormánypárttal megegyező vezetőt választanak.","text_id":2014010050}
{"mondat_id":1855,"raw_text":"Kövér László úr, az Országgyűlés elnöke múlt héten Hajdúdorogon, a Fidesz helyi kampánynyitó rendezvényén szó szerint ezt mondta: \"Nagyobb az esély arra, hogy egy település vezetése élni tud a lehetőségekkel, ha ugyanahhoz a pártcsaládhoz tartozik, mint a kormány.","text_id":2014010050}
{"mondat_id":1856,"raw_text":"\" Mindezek a mondatok azért aggasztanak bennünket, mert mindaz, ami az önkormányzatisággal történt az elmúlt négy évben, mindaz, amit az önkormányzatiság valaha jelentett, nemcsak jogszabályi hátterében látszódik úgy, hogy lerombolás előtt áll, hanem most már személyi hátterében is egyre inkább.","text_id":2014010050}
{"mondat_id":1857,"raw_text":"A 2010-es kormányváltás óta megtörtént az, hogy az szja helyben maradó 8 százalékának megszüntetésére sor került, ezáltal csökkent az önkormányzatok lehetősége az önrendelkezésre, hogy pénzügyileg mihez nyúljanak.","text_id":2014010050}
{"mondat_id":1858,"raw_text":"A gépjárműadó 60 százalékának átvétele történt meg, és kizárólag a kötelező feladatok finanszírozására történtek meg a biztosítékok a pénzügyi háttér tekintetében.","text_id":2014010050}
{"mondat_id":1859,"raw_text":"A hitelfelvétel lehetőségei kormányengedélyhez lettek kötve, nem normatív alapon, hanem egyedi döntés alapján, ami sok-sok települést veszélyeztet amiatt, mert hiába nyílnak meg mindazok a pályázati lehetőségek, amelyekről a kormány beszél, hogy a következő időszakban milyen lehetőségei lesznek a magyar vidéknek kitörni, ha mindez csak azoknak nyújt lehetőséget, akiknek van tőkéje előfinanszírozni a pályázatokat, vagy van megfelelő háttere ahhoz kormányzati támogatással, hogy hitelt vegyen fel előfinanszírozásra, és mindenki mást viszont kirekeszt ezekből a lehetőségekből.","text_id":2014010050}
{"mondat_id":1860,"raw_text":"Mindezen tekintetben az új önkormányzati törvény nemcsak pénzügyi tekintetben rombolta az önkormányzatiság eszméjét, hanem a helyi közügyek intézésében önállósággal ruházta fel a járásokat, elvéve önkormányzati jogokat, központosítva a közigazgatást.","text_id":2014010050}
{"mondat_id":1861,"raw_text":"Lehetővé vált az új önkormányzati törvény alapján, hogy az önkormányzatiság lényegéhez tartozó feladatokat elvegye az állam; nemcsak az oktatáspolitikára, de számos más területre kitekintéssel.","text_id":2014010050}
{"mondat_id":1862,"raw_text":"Mindez abban a tekintetben is aggályt kelt, amit a miniszterelnök úr az előbb Schiffer András frakcióvezető úrnak válaszként mondott, mert ha a kormány nemcsak az önkormányzatokat nem tekinti alkalmasnak arra, hogy önmagukat kormányozzák, hanem az embereket se, akkor az veszélyt jelent.","text_id":2014010050}
{"mondat_id":1863,"raw_text":"Mindaddig, ameddig a kormánypárt a tudásalapú társadalmat laboratóriumban dolgozó emberekre akarja leszűkíteni, és fogalma nincs arról, hogy Magyarországon a mezőgazdasági termelőknek az egész Unióban a legalacsonyabb a végzettsége és minden más szakmunkában is a legalacsonyabb, addig nem tudja, hogy az önrendelkezés mit is jelent.","text_id":2014010050}
{"mondat_id":1864,"raw_text":"Köszönöm szépen.","text_id":2014010050}
{"mondat_id":1865,"raw_text":"(Taps az LMP padsoraiban.","text_id":2014010050}
{"mondat_id":1866,"raw_text":")","text_id":2014010050}
